Fasihi Simulizi

Fasihi ni sanaa inayotumia lugha kuwasilisha ujumbe unaomhusu binadamu. Sanaa ni ufundi wa kuwasilisha fikra na hisia za binadamu kama vile maneno, maandishi, uchoraji, uchongaji, ufinyanzi n.k. Fasihi simulizi ni sanaa kwa vile: a) Huwasilisha ujumbe kuhusu binadamu kuhusu utamaduni na uchumi. b) Huwa na umbo mahsusi k.m. hadithi huwa na mwanzo, kati na mwisho na mashairi huwa na beti, mishororo, n.k. c) Hutumia lugha kwa ufundi k.v. ya kitamathali. d) Husawiri mandhari/mazingira mahsusi kwa ufundi mkubwa. e) Hujenga wahusika kwa ustadi mkuu ili kusawiri tabia za watu katika jamii.

Tofauti Kati ya Fasihi na Sanaa Nyingine

Fasihi: Kutumia lugha, Sanaa tendi, Kutumia wahusika kuwasilisha maudhui, Kutumia maudhui na fani kuwasilisha ujumbe, Kujikita katika mazingira na wakati maalum. Sanaa nyingine: Kutotumia lugha, Si tendi, Hutumia maumbo kumithilisha watu, Kutumia maumbo na sura za vitu, Hazijikiti katika muktadha na wakati maalum.

Aina/Makundi ya Fasihi

a) Fasihi simulizi → Fasihi inayowasiolishwa kwa njia ya mdomo. b) Fasihi andishi → Fasihi inayowasilishwa kwa njia ya maandishi.

Tofauti Kati ya Fasihi Simulizi na Fasihi Andishi

a) Fasihi simulizi huwasilishwa kwa njia ya mdomo, fasihi andishi kwa maandishi. b) Fasihi simulizi huhifadhiwa akilini, fasihi andishi huhifadhiwa kwa maandishi. c) Fasihi simulizi ni mali ya jamii, fasihi andishi ni mali ya mwandishi. d) Fasihi simulizi ina wahusika wa kila aina k.v binadamu, wanyama, ndege, mazimwi, majitu, miungu, mizimu, mashetani, na vitu visivyo na uhai, fasihi andishi ina wahusika binadamu kwa kiasi kikubwa. e) Fasihi simulizi ina tanzu nyingi kuliko fasihi andishi. f) Uwasilishaji wa fasihi simulizi huandamana na utendaji k.v matumizi ya ishara, nyimbo, makofi, kuimba, kubeba zana, ilhali fasihi andishi haiandamani na utendaji isipokuwa mbele ya hadhira. g) Fasihi simulizi huwasilishwa mbele ya hadhira, fasihi andishi si lazima. h) Fasihi simulizi huwasilishwa mahali maalum k.v jandoni, matangani, arusini, fasihi andishi haina mahali maalum. i) Fasihi simulizi huandamana na shughuli fulani ya kitamaduni, fasihi andishi haiandamani na shughuli ya kitamaduni. j) Fasihi andishi huhitaji muda kutunga, baadhi ya fasihi simulizi huzuka papo hapo k.m. semi, maigambo. k) Fasihi simulizi ina uwezo mkubwa wa kubadilishwa na fanani, fasihi andishi haibadiliki isipokuwa mwandishi aiandike upya. l) Fasihi simulizi ina historia ndefu kuliko fasihi andishi. m) Fasihi simulizi huwasilishwa wakati maalum k.v. usiku, kipindi fulani cha mwaka, fasihi andishi haina wakati maalum.

Tofauti Kati ya Hadhira

Hadhira ya fasihi simulizi huweza kuwasiliana moja kwa moja na mwasilishaji, hadhira ya fasihi andishi si lazima iwasiliane na mwandishi. Hadhira huchangia katika uwasilishaji wa fasihi simulizi k.v kwa kuimba, kupiga makofi n.k (hadhira tendi/hai).

Hadhira ya Fasihi Simulizi na Andishi

o) Hadhira ya fasihi andishi haichangii katika uandishi. p) Hadhira ya fasihi simulizi huonana na mwasilishaji ilhali ile ya fasihi andishi si lazima ionane na mwandishi. q) Hadhira ya fasihi simulizi ni kubwa kuliko ile ya fasihi andishi kwani huhusisha hata wasiojua kusoma na kuandika. r) Hadhira ya fasihi simulizi ni hai yaani inajulikana na fanani ilhali ile ya fasihi andishi si hai yaani haijulikani na mwandishi. s) Hadhira ya fasihi simulizi hainunui kazi ilhali ile ya fasihi andishi hununua kazi. t) Hadhira ya fasihi simulizi yaweza kumiliki kazi ya fanani lakini ile ya fasihi andishi haiwezi kumiliki kazi ya mwandishi. u) Hadhira ya fasihi simulizi huchagua kwa kulenga watu wa rika fulani lakini ile ya fasihi andishi hailengi watu wa rika yoyote.

Ulinganifu Fasihi Simulizi na Andishi

a) Zote mbili hushughulikia masuala yanayohusu maisha ya binadamu. b) Zote mbili huhumia lugha kwa ubunifu kuwasilisha maudhui. c) Zote mbili huwa na vipengele viwili vikuu, maudhui na fani. d) Zote mbili zina majukumu sawa k.v. kuburudisha, kuadilisha, kuhifadhi na kuendeleza utamaduni. e) Zote mbili zina utendaji-pale tamthilia na riwaya zinapoigizwa. f) Zote mbili huzaliwa, hukua na hufa kutegemea mabadiliko ya wakati. g) Zote mbili huwa na wawasilishaji-fanani k.m. mtambaji/mganaji au manju/yeli katika fasihi simulizi na mwandishi upande wa fasihi andishi. h) Fasihi simulizi imekopa tanzu za fasihi simulizi k.v. methali, mashairi, n.k.

Majukumu ya Fasihi Simulizi/Umuhimu wa Kufunza Fasihi Simulizi

a) Kuburudisha-kustarehesha, kufurahisha, kuchangamsha, kutuliza, kusisimua na kupumbaza akili na kiwiliwili k.v. nyimbo, hadithi, vitendawili. b) Kufunza maadili kwa wanajamii kwa kuwahimiza kuiga sifa chanya na kukataa sifa hasi za wahusika. c) Kukuza uwezo wa kufikiri/kudadisi k.m. vitendawili na chemshabongo. d) Kufariji k.m. mbolezi na methali k.m. ‘Baada ya dhiki faraja’. e) Vipengele vya fasihi simulizi k.v mashairi, nyimbo, nahau hutumiwa katika uandishi wa fasihi andishi. f) Kuhifadhi historia ya jamii k.m. mighani, visaviini, mapisi, tarihi n.k. g) Kukejeli tabia zinazokiuka matarajio ya jamii k.v. soga, methali, n.k. h) Kuendeleza tamaduni za jamii kwani husawiri imani na desturi za jamii k.v. kitendawili ‘Nyumbani mwetu mna papai lililoiva lakini siwezi kulichuma’. i) Kuunganisha watu pamoja kwa kuwajumuisha pamoja wakati wa ngoma, kuimba, utambaji, n.k. j) Kukuza lugha k.v. misimu inapokita kimatumizi na kujumuishwa katika lugha sanifu. k) Kukuza uwezo wa kutumia lugha kadiri mtu anapoendelea kuwasilisha k.v. hotuba, vitanza ndimi husaidia kuboresha matamshi na kutofautisha maana za maneno. l) Kuza uwezo wa kubuni k.v. malumano ya utani, vitanza, ndimi ngonjera, n.k. m) Kukuza uzalendo kwa kufanya wanajamii kuonea fahari jamii zao na kuiga mashujaa au watu waliotendea jamii makuu. n) Kuonya na kutahadharisha wanajamii dhidi ya tabia hasi k.v. ulafi, uchoyo, n.k.

Sababu za Ufaraguzi/Kubadilika kwa Fasihi Simulizi

a) Kuwasilishwa vibaya. b) Fanani kusahau na kubadilisha yaliyomo na mtiririko. c) Kubadilisha ili kukidhi mahitaji ya hadhira k.m. umri na uelewa wao- kutumia lugha nyepesi kwa watoto na pevu kwa watu wazima. d) Mabadiliko ya mandhari/mazingira-vitu vilivyo katika mazingira halisi kukosekana katika mazingira ya usimulizi na msimulizi kutumia vitu vinavyokaribiana navyo. e) Kutoeleweka na hivyo kuhifadhiwa vibaya. f) Mabadiliko ya wakati k.m. kitendawili cha wakati wa mkoloni kutumia mzungu na cha wakati wa mwarabu kutumia mwarabu na maana ni ile ile-Mzungu/mwarabu amesimama kwa mguu mmoja-mwavuli. g) Mabadiliko ya falsafa ya vizazi na maingiliano katika jamii kusababisha kurithisha tu yale ambayo ni muhimu na kuacha mengine. h) Kila fanani huwa na mtindo wake wa kuwasilisha/kisanii. i) Ubunifu wa fanani ili uwasilishaji uweze kuvutia saidi na uwezo wake wa lugha. j) Teknolojia kusababisha kuhifadhiwa na hivyo kuiua.

Wahusika Katika Fasihi Simulizi

a) Fanani-anayetunga na kuwasilisha fasihi simulizi. b) Hadhira-kusikiliza, kutazama, kushiriki wa kuimba, kuuliza maswali, kutegua vitendawili, kupiga makofi, n.k. kuna aina mbili za hadhira: (i) hadhira tendi/hai na (ii) hadhira tuli. c) Wanyama-wanaofanya kama binadamu na kuwakilisha sifa kama vile ujanja, ulaghai, tamaa na ujinga na wanaobakia wanyama tu. d) Binadamu. e) Mazimwi na majitu-viumbe vyenye matendo na maumbile ya kutisha k.v. jicho moja, vichwa viwili au zaidi, nusu mtu na nusu myama, wenye tamaa iliyokithiri ya kuweza kumeza kila kitu, kuhifadhi na kutunza binadamu ananyoyapendeza. f) Wahusika vitu (visivyo na uhai) k.v. mawe, miti, vijaluba, vibuyu-hutumiwa kuibua imani za kidini. g) Mizimu-roho za waliokufa-hutembea, hula na huathiri binadamu. h) Miungu-viumbe vyenye uwezo mkubwa dhidi ya binadamu k.m. katika mighani na visasili.

Njia za Kukusanya Fasihi Simulizi

a) Kuchunza/utazamaji → Kutazama kwa makini yanayotokea na kuandika. Umuhimu/ubora/uzuri: a) Kupata habari za kutegemewa na kuaminika. b) Ni rahisi kurekodi k.v. kwa vinasa sauti, video, n.k. c) Ni njia bora kwa wasiojua kusoma na kuandika. d) Kuweza kupata sifa za uwasilishaji k.v. toni/kiimbo, ishara n.k. e) Kuweza kupata hisia halisi za uwasilishaji. Udhaifu: a) Shida ya mawasiliano. b) Ugeni wa mtafiti kusababisha washiriki kumshuku na kusitisha uwasilishaji. c) Ghali kwa kumbidi mtafiti kusafiri. d) Huhitaji muda mrefu.

Kusikiliza Wasanii Wakiwasilisha Tungo Zao

Umuhimu: a) Kuweza kupata sifa za uwasilishaji k.v. toni/kiimbo, ishara n.k. b) Kupata habari za kutegemewa na kuaminika. c) Ni rahisi kurekodi k.v. kwa vinasa sauti, video, n.k. d) Kikwazo cha mawasiliano-Si njia bora kwa wasiojua kusoma na kuandika. e) Kuweza kupata hisia halisi za uwasilishaji. Udhaifu: a) Shida ya mawasiliano-Si njia bora kwa wasiojua kusoma na kuandika. b) Huhitaji muda mrefu-kusafiri na kusikiliza. c) Ugeni wa mtafiti kusababisha washiriki kutowasilisha ipasavyo. d) Ghali kwa gharama ya usafiri.

Mahojiano

→ Kuhoji wanaofahamu mengi kuhusu fasihi simulizi. Umuhimu: a) Kuweza kung’amua wakati mhojiwa anatoa habari zisizo za kweli. b) Kuweza kufafanulia mhojiwa maswali ili kuweza kupata habari sahihi zaidi. c) Kuweza kupata sifa za uwasilishaji k.v. toni/kiimbo, ishara n.k. d) Ni rahisi kurekodi k.v. kwa vinasa sauti, video, n.k. e) Kupata habari za kutegemewa na kuaminika. Udhaifu: a) Huhitaji muda mrefu. b) Mhojiwa kutotoa habari kwa kutomwamini mtafiti kwa ugeni wake. c) Kikwazo cha mawasiliano-si njia bora kwa wasiojua kusoma na kuandika. d) Ghali kwa gharama ya usafiri.

Kurekodi Katika Kanda za Sauti/Tepurekoda

Umuhimu: a) Kuweza kudumu na kufikia vizazi vingi. b) Sifa za uwasilishaji/uhai kama vile toni na kiimbo kuhifadhiwa. c) Mkusunyanyaji aweza kurudia uwasilishaji ikiwa hakuelewa. d) Kupata habari za kutegemewa na kuaminika. e) Kuweza kupata hisia halisi za uwasilishaji. Udhaifu: a) Chaweza kukosa nguvu za umeme na utafiti kuathirika. b) Hakiwezi kunasa uigizaji. c) Fanani huenda asiwasilishe vyema akijua anarekodiwa. d) Ghali kwa kuhitaji kununua kifaa na kusafiri. e) Kurekodi kwa filamu na video → Hunasa picha zenye miondoko na sauti. Umuhimu: a) Video huhifadhi uigizaji, ishara na kiimbo/toni. b) Kuonyesha uhalisi wa mandhari. c) Mkusunyanyaji aweza kurudia uwasilishaji ikiwa hakuelewa. d) Kazi iliyokusanywa hivi hudumu kwa muda mrefu. e) Njia bora kwa wasiojua kusoma na kuandika. f) Kupata habari za kutegemewa na kuaminika. Udhaifu: a) Chombo chaweza kukosa nguvu za umeme na utafiti kuathirika. b) Fanani huenda asiwasilishe vyema akijua anarekodiwa. c) Njia ghali. d) Fanani huenda asiwasilishe vyema akijua anarekodiwa. e) Ghali kwa gharama ya usafiri na kununua filamu na kamera ya video. f) Data yaweza kufisidiwa na hivyo kutowafikia walengwa.

Kupiga Picha Kwa Kamera

→ Hunasa picha zisizo na miondoko na sauti. Umuhimu: a) Huonyesha uhalisi wa mandhari. b) Huweza kuhifadhi ishara. c) Mkusunyanyaji aweza kurudia uwasilishaji ikiwa hakuelewa. d) Kupata habari za kuaminiwa na kutegemeka. Udhaifu: a) Ghali kwa gharama ya usafiri na kununua kamera. b) Sifa za uhai kama vile kiimbo haziwezi kuhifadhiwa. c) Yaweza kukosa nguvu za umeme na utafiti kuathirika. d) Data yaweza kufisidiwa na hivyo kutowafikia walengwa.

Kushiriki Katika Kazi ya Fasihi Simulizi

→ k.v. ngoma, soga, n.k. Umuhimu: a) Kuweza kupata hisia halisi za uwasilishaji. b) Kupata habari za kutegemewa na kuaminika. c) Njia bora kwa wasiojua kusoma na kuandika. d) Kukuza utangamano wa mtafiti na wanajamii. e) Kuweza kunasa na kuhifadhi sifa za kiimbo, toni na ishara. Udhaifu: a) Kuchukua muda mrefu. b) Ugeni wa msanii kusababisha washiriki kuwa na wasiwasi na kutotenda kama kawaida. c) Njia ghali kwa kuhitaji mtafiti kusafiri mbali. d) Mtafiti aweza kusahau kwa kuhifadhi akilini.

Kutumia Hojaji

→ Fomu yenye maswali funge au wazi. Umuhimu: a) Gharama ya chini. b) Yaweza kutumika katika mahojiano. c) Huokoa muda kwani mtafiti aweza kuituma na kuachia mhojiwa kujaza. d) Hupatia habari za kuaminika na kutegemeka. Udhaifu: a) Utata wa maswali kusababisha majibu yasiyo sahihi. b) Si nzuri kwa wasiojua kusoma na kuandika. c) Kutopata sifa za uwasilishaji kama vile kiimbo, toni na ishara. d) Wahojiwa kukataa kuijaza kutokana na mwelekeo hasi dhidhi ya hojaji na hivyo kukwamiza utafiti.

Vifaa vya Kukusanya Fasihi Simulizi na Udhaifu Wake

Vifaa vya kukusanya fasihi simulizi ni pamoja na:
a) Vinasa sauti/tepu rekoda
b) Kamera
c) Filamu na video
d) Diski za kompyuta
e) Kalamu na karatasi
Umuhimu:
a) Kuweza kudumu na kufikia vizazi vingi.
b) Si rahisi kusahaulika—hubakia vile vile.
c) Si njia ghali kama vile video.
Udhaifu:
a) Sifa za uwasilishaji kama toni, kiimbo, na ishara haziwezi kuhifadhika, hivyo hupotea.
b) Hupunguza hadhira kwa kulenga wanaojua kusoma na kuandika, na hivyo kuathiri usambazaji wake.
Mbinu za Kuhifadhi Fasihi Simulizi

Fasihi simulizi huhifadhiwa kwa njia zifuatazo:
a) Akilini mwa binadamu, k.m., ngano hupokewa kutoka kizazi kimoja hadi kingine.
b) Katika maumbile au mazingira, k.m., fisi huchechemea, kinyonga hutembea polepole.
c) Katika vifaa vya kielektroniki, k.m., nyimbo, hadithi, maigizo huweza kuhifadhiwa kwenye kanda za sauti, video, sidi, na diski za kompyuta.
d) Katika michoro, k.m., picha huhifadhi matukio maalum k.v. ya kabila likiwinda au likisherehekea.
Umuhimu wa Kukusanya na Kuhifadhi Fasihi Simulizi

Kukusanya na kuhifadhi fasihi simulizi ni muhimu kwa sababu zifuatazo:
a) Ili isipotee kwa kusahaulika.
b) Kuihifadhi na kuiendeleza kwa kuirithisha kwa vizazi vijavyo.
c) Kulinganisha fasihi simulizi za jamii mbalimbali na kuonyesha tofauti zake.
d) Kuhakikisha mtiririko wa uwasilishaji.
e) Kutunza historia ya jamii kwa vizazi vijavyo.
f) Kuziba mapengo ya utafiti yanayohusiana na tungo ambazo hazijachunguzwa kwa kina.
g) Kuendeleza elimu ya jadi ya jamii.
h) Kuingiliana na jamii chanzo cha fasihi humudu uelewa wa utamaduni wake.
i) Humwezesha mwanafunzi kuona vipengele hai vya fasihi k.v. uigizaji, toni, na kiimbo.
j) Husaidia kuhifadhi tamaduni za jamii kwa nia ya kuzipitisha kwa vizazi vijavyo.
k) Husaidia kuelewa utamaduni wa jamii nyingine.
l) Humwezesha mwanafunzi kupata maarifa ya utafiti wa taaluma nyingine k.v. sosholojia.
m) Kujua fasihi simulizi za jamii nyingine humudu mtafiti kuzielewa na kuzikubali, na hivyo kuendeleza amani.
n) Kusahihisha mawazo mapotovu kuhusu baadhi ya tanzu na vipera vya fasihi simulizi.
Matatizo Yanayomkabili Mkusanyaji wa Fasihi Simulizi

Mkusanyaji wa fasihi simulizi hukabiliwa na changamoto zifuatazo:
a) Gharama kubwa ya utafiti, k.v. kusafiria na kununua vifaa.
b) Kukosekana kwa ushirikiano wa kujaza hojaji kutokana na mtazamo hasi wa jamii.
c) Wanajamii kukataa kutoa habari kwa kushuku mtafiti anawapeleleza au kwa haya.
d) Wanajamii wengine kudai malipo kabla ya kutoa habari, na hivyo kukwamiza utafiti.
e) Mbinu k.v. hojaji zinahitaji watu wanaojua kusoma na kuandika, na ikiwa mhojiwa hajui, utafiti unakwamizwa.
f) Uchache wa wazee na wataalamu wa fasihi simulizi husababisha kukosekana kwa data ya kuaminika.
g) Utawala kukataa kutoa idhini ya utafiti.
h) Kukosa ufadhili, na hivyo utafiti kushindwa kutokana na gharama.
i) Muda wa utafiti kutotosha, na hivyo kutopata habari za kutosha.
j) Kikwazo cha mawasiliano ikiwa mtafiti na mhojiwa hawatumii lugha moja, na hivyo gharama ya mkalimani.
k) Ukosefu wa vyombo vya usafiri kunakochelewesha utafiti.
l) Ukosefu wa usalama, k.v. kuvamiwa kwa kushukiwa kupeleleza na kuibiwa vifaa.
Changamoto za Ukusanyaji wa Fasihi Simulizi

Ukusanyaji wa fasihi simulizi hukabiliwa na changamoto zifuatazo:
a) Ukosefu wa utafiti wa kutosha kwani kuna vipera ambavyo bado havijaandikwa.
b) Uchache wa wataalamu wa kutafiti na kuendeleza utafiti.
c) Watu kuhamia mijini na kuingiliana na jamii nyingine, na hivyo kufanya uhifadhi wa fasihi kuwa ngumu.
d) Mtaala wa elimu kupuuza lugha ya kiasili inayotumika kuhifadhi fasihi simulizi.
e) Fasihi simulizi kuhusishwa na ukale, na hivyo kutoona haja ya kuihifadhi.
f) Kuhifadhiwa akilini kusababisha kusahaulika, kubadilika, au kufa kwake.
Jinsi Jamii ya Sasa Inavyojaribu Kuhifadhi Fasihi Simulizi

Jamii ya sasa inajaribu kuhifadhi fasihi simulizi kupitia:
a) Tamasha za muziki zinazokariri na kuimba mashairi.
b) Sherehe za arusi, jando, na mazishi mawaida.
c) Utegaji wa vitendawili kupitia redio na runinga.
d) Sarakasi za wasanii huhifadhi kipera cha vichekesho.
e) Ngoma za kienyeji kama isukuti katika hafla za kisiasa na harusi.
f) Utambaji wa hadithi hasa katika maeneo ya mashambani.
Tanzu za Fasihi Simulizi

Tanzu ni aina za tungo zenye muundo unaofanana. Zifuatazo ni tanzu za fasihi simulizi:
a) Hadithi
b) Semi
c) Ushairi
d) Mazungumzo
e) Maigizo
Kipera ni utungo wa fasihi simulizi unaowasilishwa mbele ya watu.
Hadithi

Hadithi ni masimulizi yanayotumia lugha ya mtiririko au nathari.
Sifa:
a) Hutumia lugha ya mtiririko au nathari kueleza matukio moja kwa moja.
b) Hurithishwa kutoka kizazi kimoja hadi kingine.
c) Huwasilishwa mbele ya hadhira.
d) Hutambwa mahali maalum, k.v. ndani ya nyumba, chini ya mti, au uwanjani.
e) Huweza kutokana na matukio halisi au ya kubuni.
f) Huwa na mafunzo fulani kwa jamii.
g) Hutumia wahusika tofauti, k.v. binadamu, wanyama, ndege, au mazimwi.
h) Hutumia aina nyingine za sanaa, k.v. nyimbo, methali, au ushairi.
i) Huwa na utendaji, k.v. mtambaji kuiga fisi anavyokula.
j) Aghalabu hutambwa jioni.
Sababu za Ngano Kutambwa Jioni/Usiku

Ngano hutambwa jioni au usiku kwa sababu zifuatazo:
a) Ndio wakati watu walikuwa wamejumuika nyumbani baada ya kazi.
b) Utambaji ulikuwa njia ya kupitisha wakati wakati chakula kikingojewa.
c) Wakati huu ulihakikisha mwanajamii hapotezi wakati wa kazi.
Majukumu ya Hadithi

Hadithi zina majukumu yafuatayo:
a) Kufunza maadili yaliyo nguzo za jamii.
b) Kukuza ujasiri wa kuzungumza hadharani.
c) Kuburudisha baada ya kazi ya kutwa.
d) Kukuza uwezo wa watoto wa kukumbuka ili kutamba baadaye.
e) Kueleza asili ya mambo, k.v. visaviini au ngano za usuli.
f) Kutahadharisha wanajamii dhidi ya kufanya mambo yasiyofaa.
g) Kuunganisha watu katika jamii wanapojumuika kusikiliza.
h) Ngano za mtanziko hukuza uwezo wa kutathmini na kutoa uamuzi.
i) Kukuza lugha hasa kwa hadhira ya watoto.
j) Kuhifadhi na kuendeleza historia ya jamii, k.v. mighani au tarihi.
k) Kuelimisha hadhira kuhusu utamaduni wao.
l) Njia ya kupokeza historia na utamaduni wa jamii kwa vizazi.
Sifa za Mtambaji/Mganaji Bora

Mtambaji au mganaji bora ana sifa zifuatazo:

Asiwe mwoga ili aweze kuzungumza hadharani.
Asiwe na haya ili aweze kuzungumzia mambo ya aibu inapobidi.
Awe na uelewa wa mazingira na masuala ya jamii ili kuwasilisha dhana zinazofaa.
Awe na ufahamu mpana wa lugha ili kuitumia kwa uhodari.
Awe mchanganfu na mcheshi ili kunasa makini ya hadhira.
Awe na ufahamu wa utamaduni ili kuepuka maneno yanayoweza kuudhi.
Awe na uwezo wa kushirikisha hadhira, k.v. kuimba au maswali ya balagha.
Ajue matarajio na kiwango cha elimu cha hadhira ili kubadilisha uwasilishaji.
Awe na uwezo wa kuingiliana vizuri na hadhira.
Awe na kumbukumbu nzuri ili usimulizi utiririke.
Awe na uwezo wa kushirikisha hadhira kwa nyimbo na maswali ya balagha.

Aina za Hadithi

Hadithi zinaweza kugawanywa katika aina zifuatazo:
a) Hadithi za Kubuni: Hazisimulii matukio ya kweli bali ya kutungwa.
b) Hadithi za Kisalua/Kihistoria: Zinasimulia matukio yaliyotendeka na wahusika waliowahi kuishi, lakini huongezewa ubunifu ili kuvutia zaidi.
Ngano

Ngano ni hadithi zinazosimulia kisa chenye funzo na zenye wahusika wa binadamu, viumbe, au vitu visivyo na uhai.
Sifa za Ngano:
a) Zina fomyula ya kuanzia/mwanzo maalum.
b) Zina fomyula ya kumalizia/mwisho maalum.
c) Zina wahusika aina mbalimbali.
d) Zina matumizi ya nyimbo.
e) Hutumia takriri (usambamba) ili kusisitiza, k.m., zimwi likakimbia, likakimbia.
f) Huwa na maadili au mafunzo.
g) Hutumia maswali ya balagha kuongeza taharuki.
h) Hutumia tanakali za sauti.
i) Zina matumizi ya fantasia au matukio ya ajabu, k.v., binadamu kuruka kama ndege.
Aina za Fomyula za Kuanzia/Mwanzo Maalum

Fomyula za kuanzia ni misemo inayotumika kuanza ngano. Zifuatazo ni aina za fomyula za kuanzia:
i) Paukwa, Pakawa. Sahani. Ya mchele. Giza. La mwizi. Na kiboko je? Cha mtoto mrorofi...
ii) Hapo zamani za kale/za kongamawe...
iii) Ilitokea...
iv) Hadithi! Hadithi! Hadithi njoo...
v) Kaondokea chenjangaa, kajenga nyumba kakaa, mwanangu mwanasiti, kijino kama chikichi, cha kujengea kikuta, na vilango vya kupita...
vi) Hapo jadi na jadudi...
Umuhimu wa Fomyula ya Kuanzia/Mwanzo Maalum:
i) Kuvuta makini ya hadhira.
ii) Kumtambulisha mtambaji kwa hadhira.
iii) Kuashiria mwanzo wa hadithi.
iv) Kutoa hadhira kutoka ulimwengu halisi hadi ule wa hadithi.

Aina za Fomyula za Kumalizia/Mwisho Maalum

Fomyula za kumalizia ni misemo inayotumika kumudu hadithi. Zifuatazo ni aina za fomyula za kumalizia:
i) Hadithi inaishia hapo.
ii) Tangu siku hiyo...
iii) Wakaishi raha mustarehe.
iv) Maadili.
Umuhimu wa Fomyula ya Kumalizia/Mwisho Maalum:
i) Kuashiria mwisho wa hadithi.
ii) Kutoa hadhira katika ulimwengu wa hadithi hadi ule halisi.
iii) Kumpisha/kumpa fursa mtambaji anayefuata.
iv) Kupisha shughuli inayofuata.
v) Kutoa funzo la hadithi kwa muhtasari.
vi) Kupa hadhira nafasi ya kupumzika baada ya kuwa makini kwa muda.

Umuhimu wa Nyimbo katika Ngano

Nyimbo zina umuhimu wa pekee katika ngano kwa sababu zifuatazo:
i) Kushirikisha hadhira.
ii) Kusisimua hadhira na kuondoa ukinaifu.
iii) Kuteka makini yao.
iv) Kuwasilisha mafunzo/maadili.
v) Kutenganisha matukio katika hadithi.
vi) Kuburudisha hadhira.
vii) Kupunguzia hadhira mwemeo.

Umuhimu wa Tanakali za Sauti/Onomatopeya katika Ngano

Tanakali za sauti (onomatopeya) zina umuhimu ufuatao katika ngano:
i) Kuongeza utamu.
ii) Kusaidia msomaji kupata picha kamili.
iii) Kusaidia kupata hisia halisi.

Aina za Ngano

Ngano zinaweza kugawanywa katika aina zifuatazo:
i) Hurafa:
Hadithi zenye wahusika wanyama na ndege. Hurafa za kijanja ni hadithi ambapo wanyama wadogo hutumia ujanja wa hali ya juu ili kujinasua na hali ngumu au mitego wanayotegewa.
Sifa:
a) Wahusika ni wanyama au ndege.
b) Wanyama na ndege hupewa sifa za binadamu.
c) Ni kazi ya ubunifu.
d) Hutoa mafunzo kwa njia ya kuchekesha na isiyoumiza.
e) Huwa na ucheshi mwingi.
f) Hutumia mbinu ya uhuishi.
g) Huwa na sifa zinazohimizwa na zinazoshutumiwa.
h) Ujanja au uongo hujitokeza katika hurafa za kijanja.
i) Ushindi hujitokeza katika hurafa za kijanja.
Umuhimu:
a) Kutahadharisha watu dhidi ya kuwa wa danganyifu/kudanganyika kwa urahisi.
b) Kuonyesha jinsi tabia ya udanganyifu inavyoweza kujitokeza na kuathiri watu.
c) Hurafa za kijanja hufunza jinsi ya kupampana na hali ngumu.
ii) Hekaya/Ngano za Kiayari:
Hadithi zinazomsawiri mhusika anayetumia ulaghai kupata matilaba yake kutoka kwa wengine (k.m. Abunuwasi).
Sifa:
a) Wahusika wakuu ni binadamu.
b) Huwa na ubunifu mkubwa.
c) Hustaajabisha na kuchekesha.
d) Ujanja na uongo hujitokeza.
e) Ushindi hujitokeza.
f) Ni za kubuni.
Umuhimu:
a) Hutahadharisha watu dhidi ya kuhadaika kwa wepesi.
b) Huonya dhidi ya matokeo yanayoweza kuwapata wanaojinyakulia mali kwa udanganyifu.
c) Kuonya dhidi ya usaliti.
d) Kukashifu viongozi dhalimu na matendo maovu.
e) Kukejeli wanaotumia nguvu badala ya akili/hekima.
iii) Visasili:
Hadithi zinazoeleza asili ya matukio fulani katika jamii, k.m. kifo, jua, lugha, zilizala.
Sifa:
a) Husimulia mambo ya kiimani na kidini.
b) Huwa na misingi ya kihistoria.
c) Hueleza asili ya matukio katika jamii.
d) Wahusika ni wanyama na binadamu.
e) Huwa na maadili.
f) Hurithishwa kizazi hadi kingine.
Umuhimu:
a) Kueleza asili ya mambo kama vile kifo, utamaduni.
b) Kueleza utaratibu wa kutekeleza desturi k.v. mahari.
c) Kuhalalisha baadhi ya mila na desturi za jamii k.v. ulipaji mahari, uabudu miti.
d) Kukitisha mizizi imani fulani ya watu.
e) Kupunguza athari za majanga kama vile kuhalalisha kifo.
f) Kutambulisha jamii kwani kila jamii ina aina yake ya visasili.
g) Kuhifadhi historia na utamaduni wa jamii.
iv) Ngano za Usuli:
Hadithi zinazoeleza asili ya hali, tabia, mahusiano au wasifu, k.v. asili ya kuku kuchakura.
Sifa:
a) Wahusika ni wanyama na binadamu.
b) Ni kazi ya kubuni.
c) Hueleza kuhusu asili ya sifa, tabia au hali.
d) Hutumia mbinu ya uhuishi.
e) Huwa na maadili.
Umuhimu:
a) Kueleza sababu ya tabia, hali au sifa fulani.
b) Kuonya dhidi ya tabia hasi kama vile ulafi.
v) Ngano za Mazimwi:
Hadithi ambazo wahusika ni mazimwi.
Sifa:
a) Wahusika ni mazimwi.
b) Mazimwi huwakilisha sifa hasi za binadamu k.m. ulafi, ukatili, uovu.
c) Hujaa uharibifu.
d) Huwa na matumizi mengi ya fantasia.
e) Kipengele cha safari hujitokeza k.v. kwenda nchi za mbali kutafuta suluhisho.
f) Ushindi hujitokeza (mazimwi hushindwa).
g) Ni kazi ya kubuni.
h) Huwa na maadili.
i) Mazimwi huwa na sifa zinazokiuka mipaka ya binadamu k.m. kinywa kisogoni, jicho moja kubwa.
Umuhimu:
a) Kukashifu tabia ya uovu, ulafi, na ukatili.
b) Kutahadharisha dhidi ya kuwa na ulafi, ukatili.
c) Kutia moyo waliodhulumiwa kuwa waliowanyanyasa wataadhibiwa siku moja.
vi) Ngano za Mashujaa:
Hadithi zinazohusu watu waliotenda matendo ya kishujaa katika jamii zao kama vile kuokoa jamii.
Sifa:
a) Kipengele cha motifu au kusafiri nchi za mbali, kupigana na mazimwi kuokoa jamii.
b) Husawiri mapigano kati ya wema (lila) na ubaya (fira).
c) Uovu huwakilishwa na mazimwi au viongozi dhalimu.
d) Hatimaye wema hushinda uovu kwa juhudi za mashujaa.
Umuhimu:
a) Kuhimiza uzalendo na ujasiri miongoni mwa vijana.
b) Kusifu mashujaa katika jamii.
c) Kuelimisha jamii kwa kuwapa maarifa ya kukabiliana na changamoto.
d) Kuonya dhidi ya matendo hasi k.v. ukatili.
e) Kuhimiza watu kutokata tamaa.
vii) Ngano za Mtanziko:
Hadithi ambapo mhusika hukabiliwa hali ngumu ya kuamua baina ya mambo wawili au zaidi.
Sifa:
a) Wahusika ni wanyama au binadamu.
b) Ni kazi ya kubuni.
c) Mhusika hulazimika kufanya uteuzi mgumu.
d) Hali mbili au zaidi zinazotatanisha huwepo.
Umuhimu:
a) Hutuerevusha jinsi ya kupambana na hali ngumu.
b) Kuonya dhidi ya kujiponza.
c) Kukuza uwezo wa kupima mambo na kuteua lililo muhimu.
d) Kuonya dhidi ya kutenda bila kuwaza kwa kina.
viii) Ngano za Kimafumbo:
Hadithi ambazo huwa na maana ya ndani/iliyofichika.
a) Istiara: Hadithi ambayo maana yake huwakilisha maana nyingine iliyofichika k.v. hurafa ambapo wanyama huwakilisha binadamu.
b) Mbazi: Hadithi fupi inayotolewa kama mfano kumkanya au kumwelekeza mtu k.v. katika biblia.

Hadithi za Kisalua/Kihistoria: Mighani

Mighani ni hadithi za mashujaa/majagina wa jamii fulani k.m. Rwanda Magere wa Waluo, Fumo Liyongo wa Wapate, Koome Njue wa Wameru, Wangu wa Makeri wa Wakikuyu na Syokimau wa Wsakamba.
Sifa:
a) Huhusu mashujaa wa jamii fulani.
b) Wahusika hupambana na hali ngumu inayosababishwa na maadui.
c) Wahusika hupewa sifa na uwezo usiokuwa wa kawaida k.v. ukubwa wa ajabu, nguvu katika kivuli, nguvu katika nywele, kutoulika.
d) Wahusika hupigania haki za wanyonge.
e) Mhusika hukomboa jamii yake dhidi ya maadui.
f) Mhusika hufa kifo cha huzuni (tanzia) kwa kusalitiwa na mtu wa karibu k.v. mwanamke au jamaa zao.
g) Mashujaa huuliwa kwa njia ya ajabu kama vile kunyolewa nywele, kivuli kuchomwa mkuki, kuchomwa shindano ya shaba kitovuni.
h) Mighani huzungumzia matukio ya kihistoria.
i) Kuna tabia ya kupiga chuku matukio yaliyo hadithini.
j) Mighani hurithishwa jamii kutoka kizazi kimoja hadi kingine.
k) Huchukuliwa na jamii kama hadithi zenye ukweli na jamii hujinasibisha na mighani hiyo.
l) Husimulia mambo ya kiimani na kidini.
Umuhimu:
a) Kutambulisha jamii kwani kila jamii ina aina yake ya mighani.
b) Kuhifadhi na kumbusha historia ya jamii.
c) Kusifu mashujaa katika jamii.
d) Kuhimiza ujasiri miongoni mwa vijana.
e) Kuelimisha jamii kwa kuwapa maarifa ya kukabiliana na adui au changamoto.
f) Kukuza uzalendo kwa kuhimiza watu kuiga mashujaa na kupigania jamii.
g) Kuonya dhidi ya matendo hasi kama vile usaliti.
h) Kuhimiza watu kutokata tamaa.

Vigezo vya Kuainishia Methali

→ Vigezo vya kuainishia methali/kuziweka pamoja na kuzichambua: a) Mandhari/mazingira k.m. kilimo. Mifano: ‘Ukipanda pantosha utavuna pankwisha.’, ‘Jembe halimtupi mkulima.’ b) Maudhui k.m. ulezi. Mifano: ‘Samaki mkunje angali mbichi.’, ‘Mcha mwana kulia hulia yeye.’ c) Fani/tamathali k.m. takriri. Mifano: ‘Haba na haba hujaza kibaba.’, ‘Mtoto wa nyoka ni nyoka.’ d) Jukumu k.m. kuonye. Mifano: ‘Asiyesikia la mkuu huvunjika guu.’, ‘Ukiambiwa jiambie usijeishia kumbe.’ f) Maana k.m. sawa. Mifano: ‘Haraka haraka haina baraka.’, ‘Polepole ndio mwendo.’ Vigezo zaidi: g) Inarejelea vitu gani? k.m. Hindi ndiko kwenye nguo na waendao uchi wapo. h) Inakupa wazo gani kuhusu jamii husika? k.m. Utamaduni na njia za kiuchumi.

Vitendawili

→ Semi zinazotolewa kwa mtu kwa mfano wa swali ili azifumbue. Sifa: a) Huwa vifupi kimaelezo. b) Hutumia lugha ya kimafumbo. c) Hutolewa mbele ya hadhira. d) Hutumia ufananisho wa kijazanda. e) Kunazo huhusiana na methali. f) Huwa na wakati maalum wa kutolewa. g) Huwa na mchezo wa maneno. h) Hujisimamia vyenyewe. i) Kuna jibu zaidi ya moja k.v. ‘Gari la kila mtu → miguu, kifo au jeneza.’ j) Hutumia tamathali za lugha kwa ufanifu mkubwa. k) Huweza kuwa na fomula/muundo maalum. Umuhimu: a) Kuburudisha. b) Kukuza ubunifu. c) Kuimarisha uwezo wa kukumbuka. d) Kukuza uwezo wa kufikiri. e) Kuleta umoja na ushirikiano katika jamii. f) Kuimarisha ujuzi wa kujieleza kwa lugha. g) Kupanua ujuzi wa mazingira wa mtoto. h) Kuendeleza utamaduni wa jamii. i) Kukejeli au kudharau tabia mbaya.

Aina za Vitendawili

→ a) Sahili: Muundo rahisi/maneno machache. b) Tata: Vyenye majibu tofauti. c) Kisimulizi: Masimulizi, k.m. ‘Kulikuwa na baba ng’ambo moja ya mto...’ d) Vya tanakali: k.m. ‘Parrr! Mpaka Makka-utelezi.’ e) Mkufu: Vyenye sehemu zinazochangiana kimaana.

Matumizi ya Lugha Katika Vitendawili

→ a) Tashhisi: Mifano: ‘Amefunika kote kwa blanketi lake jeusi → giza.’, ‘Akivaa nguo hapendezi, akiwa uchi hupendeza mno → ndizi.’ b) Tashbihi: Mifano: ‘Boi wangu kazama kaibuka kama mzungu → mwiko wa ugali.’ c) Sitiari: Mifano: ‘Bibi hatui mzigo → konokono.’, ‘Mamangu hachoki kunibeba → kitanda.’ d) Takriri: Mifano: ‘Huku ng’o na kule ng’o → giza.’, ‘Amezaliwa Ali, amekufa Ali, amerudi Ali → nywele.’ e) Tanakali: Mifano: ‘Parrr! Mpaka Makka-utelezi.’, ‘Huku pi kule pi → mkia wa kondoo atembeapo.’ f) Kweli kinzani: Mifano: ‘Ana meno lakini hayaumi → kitana.’, ‘Ajenga ingawa hana mikono → ndege.’ g) Taswira: Mifano: ‘Adui tumemzingira lakini hatumwezi → moto.’, ‘Nyama nje, ngozi ndani, mchanga ndani → firgisi ya kuku.’ h) Stihizai/dhihaka/kejeli: Mifano: ‘Akivaa miwani hafanyi kazi vizuri → mlevi.’, ‘Mzungu anachungulia dirishani → makamasi.’

Vitanza Ndimi

→ Sentensi zenye mfuatano wa sauti zinazotatanisha kimatamshi zinapotamkwa kwa haraka. Mifano: ‘Wataita wataita Wataita wa Taita.’, ‘Waite wale wana wa liwali wale wali wa liwalii.’, ‘Kupa mpe akupao kumpa asokupa si kupa ni kutupa.’, ‘Shirika la Reli la Rwanda limefungwa.’, ‘Hilo lililoliwa ndilo nililolitaka.’, ‘Mchuuzi wa mchuzi hana ujuzi wa mjusi wa juzi.’, ‘Cha mkufuu mwanafuu ha akila hu cha mwanafuu mkufuu hu akila ha.’, ‘Pema usijapo pema ukipema si pema tena.’, ‘Nguo zisizotakikana zitachomwa zote.’ Sifa: Ni kauli fupi, huwa na mchezo wa maneno, huundwa kwa sauti zinazokaribiana kimatamshi, hutumia maneno yenye maana zaidi ya moja, hutanza/hutatiza ndimi za wengi, hukanganya kimatamshi. Umuhimu: Kukuza matamshi bora, kukuza uwezo wa kufikiri haraka, kupanua ujuzi wa msamiati, kuburudisha, kujenga stadi ya kusikiliza, kukuza ubunifu.

Lakabu

→ Jina la msimbo/kupanga ambalo mtu hupewa au hujipa kutokana na sifa zake. Asili ya lakabu: a) Tabia. b) Sifa za kimaumbile. c) Matendo. d) Nasaba. e) Tabaka. f) Jinsi mtu anavyotamka maneno. Mifano: a) Nyayo → Moi. b) Simba wa Yuda → Haille Selassie. c) Mkuki uwakao → Kenyatta. d) Nyundo/Tingatinga → Raila. e) Baba wa taifa → Rais. f) Mama wa Taifa → Mke wa Rais. Sifa: Neno au fungu la maneno kadha, lina maana iliyofichwa, lina uhusiano na sifa chanya/hasi, linaweza kudumu, hutumia sitiari, taswira, hushika miongoni mwa watu. Umuhimu: Kufahamisha sifa za mtu, njia ya kujitangaza, ishara ya heshima, kuficha utambulisho, kuonyesha ubingwa, kuficha siri, kukuza uhusiano, kusifu au kudhihaki, kutambulisha asili ya mtu.

Tofauti Kati ya Mighani na Visasili

Mighani na visasili zina tofauti zifuatazo: 
**Mighani:** 
- Husimulia kuhusu mashujaa. 
- Husimulia historia ya jamii. 
- Wahusika wakuu ni majagina. 
- Hueleza sifa za majagina. 
**Visasili:** 
- Husimulia asili ya vitu. 
- Husimulia mianzo ya vitu au mambo. 
- Wahusika ni k.v. binadamu, miungu, wanyama, n.k. 
- Hueleza mianzo ya desturi. 

Visakale

Visakale ni masimulizi ya matukio yaliyotendeka zamani, k.v. vita, majanga kama njaa na magonjwa, na hamahama za jamii, k.v. Waisraeli kutoka Misri. 

Visaviini

Visaviini ni hadithi zinazoeleza chimbuko la jamii fulani. 

Mapisi

Mapisi ni maelezo ya kihistoria yasiyo na ubunifu wowote, k.v. chimbuko la kundi la Wabantu kutoka Afrika ya Kati na kuenea sehemu mbalimbali za Afrika. 

Tarihi

Tarihi ni maelezo kuhusu matukio ya kihistoria kulingana na yalivyofuatana kiwakati. 

Kumbukumbu

Kumbukumbu ni maelezo ya kitawasifu kuhusu mtu au jamii inayotambulika kwa kutoa mchango fulani mkubwa. 

Vipera Vingine vya Hadithi: Soga

Soga ni hadithi fupi za kuchekesha zinazolenga kutania au kudhihaki. 
**Sifa:** 
a) Wahusika ni wa kubuni. 
b) Hutaja ukweli unaoumiza. 
c) Hutumia vichekesho kupunguza ukali wa dhihaka. 
d) Hutumia chuku kupita kiasi. 
e) Huhusu tukio moja. 
f) Ni fupi. 
**Umuhimu:** 
a) Kukashifu matendo hasi kwa njia ya ucheshi. 
b) Kuonya na kutahadharisha dhidi ya matendo hasi k.v. ulaghai. 
c) Kufunza maadili. 
d) Kuburudisha kwa kuchekesha. 

Vipera Vingine vya Hadithi: Vigano

Vigano ni hadithi fupi zinazosimulia kuhusu matendo mabaya katika jamii na wakati huo huo kuonya na kuelekeza dhidi yayo. Aghalabu huandamana na methali kwa lengo la kufafanua linalokusudiwa au kudhibitisha funzo la methali fulani. 
**Sifa:** 
a) Huwa vifupi. 
b) Husimulia kisa kimoja tu. 
c) Wahusika ni binadamu na wanyama. 
d) Hufunza maadili kutokana na methali. 

Vipera Vingine vya Hadithi: Kisa

Kisa ni masimulizi mafupi yenye tukio moja lenye funzo kwa njia ya kufurahisha. 

Mambo ya Kuzingatia katika Uchambuzi wa Hadithi/Ngano

Katika uchambuzi wa hadithi/ngano, mambo yafuatayo yanazingatiwa: 
a) Kueleza aina ya ngano kwa kuzingatia wahusika na maudhui (k.v. ngano ya mazimwi na ya mashujaa kwa wakati mmoja au hurafa, ya usuli na ya kiayari). 
b) Kutaja wahusika. 
c) Kufafanua sifa za wahusika wakuu. 
d) Maadili/mafunzo yanayojitokeza katika hadithi. 
e) Kubainisha sifa za ngano/hurafa/hekaya zinazojitokeza katika hadithi. 
f) Kueleza umuhimu wa fomyula ya kuanzia/wimbo uliotumiwa katika hadithi. 
g) Kubainisha tamathali za usemi zilizotumiwa katika hadithi fulani. 
h) Kuonyesha jinsi ngano inavyoshughulikia maudhui fulani. 
i) Kufafanua ufaafu wa methali fulani zilizotumiwa katika hadithi. 
j) Katika ngano ya mtanziko, ungekuwa mhusika mkuu ungefanya nini? 
k) Kubainisha matumizi ya mbinu ya fantasia. 
l) Kufafanua maswala ibuka/maudhui yaliyoshughulikiwa k.m. usaliti, ujinga, ulaghai. 
m) Kuchanganua utungo kifani—ploti, wahusika, mbinu za lugha, fantasia, nyimbo. 
n) Kueleza majukumu ya hadithi. 

Semi

Semi ni tungo fupi zinazowasilisha ujumbe kwa kufumba au kuchora picha. 
**Sifa:** 
a) Huwa fupi kwa kuwasilisha ujumbe mrefu kwa maneno machache. 
b) Ni tanzu tegemezi kwa hutegemea tanzu nyingine kama vile hadithi, mazungumzo. 
c) Hazibadiliki vivi hivi. 
d) Baadhi ni kielelezo cha maadili k.v. methali. 
e) Hutumia lugha ya kimafumbo. 
f) Huibua taswira. 
g) Huwa na mchezo wa maneno. 
h) Baadhi huwa na muundo maalum k.v. methali na vitendawili. 
i) Nyingine ikikosa kutumika hutoweka k.v. misimu. 
**Umuhimu:** 
a) Kuonya k.m. methali, ‘Asiyesikia la mkuu huvunjika guu.’ 
b) Kukuza uwezo wa kufikiri k.m. vitendawili na chemsha bongo. 
c) Kutafsidi lugha au kupunguza ukali wa maneno k.m. nahau ‘jifungua’ badala ya ‘zaa.’ 
d) Kuburudisha k.m. vitendawili, chemsha bongo na vitanza ndimi. 
e) Kuhifadhi siri k.m. nahau, misemo, misimu. 
f) Kuelimisha k.m. kutofanya mambo kwa pupa—‘Mla kwa pupa hadiriki kula tamu.’ 
g) Kuongeza utamu katika lugha. 
h) Kuboresha matamshi k.m. vitanza ndimi. 
i) Kukuza lugha k.m. misimu. 
j) Kukuza utangamano katika jamii kwa kuleta watu pamoja wakati zinawasilishwa. 

Vipera vya Semi: Methali

Methali ni semi fupi ambazo hueleza kwa muhtasari au mafumbo ukweli fulani wa kimaisha. 
**Sifa:** 
a) Huwa fupi k.m. ‘Msafiri kafiri.’ 
b) Hutumia tamathali za usemi. 
c) Hutumikia lugha ya kimafumbo. 
d) Huwa na maana ya ndani na nje. 
e) Kunazo hufanana kimaana k.m. ‘Haraka haraka haina baraka’ na ‘Polepole ndio mwendo.’ 
f) Hupingana zenyewe k.m. ‘Polepole ndio mwendo’ na ‘Chelewa chelewa utamkuta mwana si wako.’ 
g) Huwa na sifa za kishairi k.v. ukwapi, utao na vina—‘Haba na haba, hujaza kibaba.’ 
h) Sifa za utegemezi kwa kuingiliana na tanzu nyingine za fasihi. 
i) Huwa na muundo maalum wa sehemu mbili: 
 i) Wazo k.m. ‘Haba na haba...’ 
 ii) Kukamilisha wazo ‘...hujaza kibaba.’ 
**Umuhimu:** 
a) Kukuza uwezo wa kufikiri kwani mpokezi hufikiri ili kupata maana ya ndani. 
b) Kuonya dhidi ya matendo yasiyofaa k.m. ‘Mchimba kisima huingia mwenyewe.’ 
c) Kufariji walio katika hali ngumu k.m. ‘Baada ya dhiki faraja.’ 
d) Kuhimiza watu kujitahidi maishani k.m. ‘Mtaka cha mvunguni sharti ainame.’ 
e) Kupamba lugha iwe na mvuto kwani huwa na usanii mkubwa. 
f) Kuhimiza ushirikiano k.m. ‘Umoja ni nguvu utengano ni udhaifu.’ 
g) Kuelimisha mtu ajue jambo muhimu k.m. ‘Usione kwenda mbele kurudi nyuma si kazi.’ 
h) Kushauri k.m. ‘Enga kabla ya kujenga.’ 
i) Kufupisha maadili katika ngano. 
j) Kubuni lakabu k.m. ‘kikulacho.’ 
k) Kufunza maadili k.m. kuwa na subira—‘Subira huvuta heri.’ 
l) Kuhimiza kutokata tama k.m. ‘Bandu bandu huisha gogo.’ 
m) Kuonyesha umuhimu wa kuthamini jamaa zako k.m. ‘Damu ni nzito kuliko maji.’ 
n) Kuonyesha umuhimu wa kuthamini vitu vyako k.m. ‘Usiache mbachao kwa msala upitao.’ 
o) Kukashifu ubinafsi k.m. ‘Mwamba ngoma huvutia kwake.’ 
p) Kukashifu kiburi k.m. ‘Maskini akipata matako hulia mbwata.’ 

Mbinu za Lugha/Fani/Tamathali za Usemi katika Fasihi

Tamathali za usemi ni maneno au vifungu vya maneno vinavyotumiwa kutia fasihi urembo ili kufanya ujumbe ueleweke vyema zaidi. 
**Aina:** 
1. **Tashbihi:** Ulinganishi kwa kutumia viunganishi kama, mithili, mfano na sawa. 
2. **Sitiari/Istiara:** Ulinganishi usio wa moja kwa moja. 
3. **Tashhisi/Uhaishaji:** Kukipa kitu sifa ya uhai. 
4. **Taashira/Ishara:** Kitu kuwakilisha kingine. 
5. **Chuku/Udamisi:** Kutia chumvi au kufanya kitu kionekane kikubwa sana au kidogo sana. 
6. **Takriri:** Urudiaji wa neno au mafungu ya maneno. 
7. **Tanakuzi:** Maneno yaliyo kinyume. 
8. **Tabaini:** Msisitizo kwa njia ya kinyume kwa kutumia kikanushio si. 
9. **Ritifaa:** Kusemesha asiyekuwapo kama yupo. 
10. **Taharuki:** Kuacha msomaji akiwa na hamu ya kutaka kujua kipi kitakachojiri halafu. 
11. **Majazi:** Majina yanayooana na sifa za wahusika, vitu au mahali. 
12. **Mbinu Rejeshi:** Kukumbusha mambo yaliyopita. 
13. **Methali:** Semi fupi ambazo hueleza kwa muhtasari au mafumbo ukweli fulani wa kimaisha. 
14. **Nahau:** Fungu la maneno lenye maana tofauti na maana ya kawaida ya maneno hayo. 
15. **Misemo:** Semi zinazobeba ukweli wa kujumla. 
16. **Mdokezo:** Mambo kuachwa bila kumalizwa. 
17. **Balagha:** Maswali yasiyohitaji majibu. 
18. **Taswira:** Ujenzi wa picha akilini. 
19. **Kinaya:** Mhusika kutumia maneno au matendo yaliyo kinyume cha inavyotarajiwa. 
20. **Koja:** Kuorodhesha maneno na vitenzi kwa kutumia koma. 
21. **Kejeli:** Kudharau au kubeza. 
22. **Jazanda:** Kufananisha vitu kwa mafumbo k.m. katika biblia. 
23. **Nidaha/Siyahi:** Maneno ya kuonyesha hisia za moyoni. 
24. **Tanakali/Onomatopeya:** Miigo ya sauti zinazotokea baada ya kitendo. 
25. **Uzungumzi Nafsia:** Kujisemesha mwenyewe. 
26. **Dayalojia:** Mazungumzo ya wahusika. 
27. **Utohozi/Uswahilishaji:** Kutumia maneno ya lugha nyingine. 
28. **Kuchanganya Ndimi:** Kutumia lugha ngeni. 
29. **Tafsida/Usafidi:** Kutumia lugha ya adabu au kupunguza ukali wa maneno. 
30. **Mkengeuko:** Kwenda kinyume na matakwa ya jamii k.v. usenge, ndoa ya watu wasio wa rika moja, mapenzi nje ya ndoa. 
31. **Ulinganuzi:** Kuweka pamoja mambo yanayopingana ili kulinganisha. 
32. **Kweli Kinzani:** Hoja mbili zinazopingana/kutowezekana. 

Matumizi ya Lugha Katika Methali

Methali hutumia mbinu za lugha zifuatazo: 
**Sitiari:** 
a) Mgeni ni kuku mweupe. 
b) Ahadi ni deni. 
c) Upweke ni uvundo. 
d) Ujana ni moshi. 
e) Mapenzi ni kikohozi. 
f) Kukopa arusi kulipa matanga. 
**Tashbihi:** 
a) Kawaida ni kama sheria. 
b) Riziki kama ajali ijapo huitambui. 
c) Usilolijua ni kama usiku wa giza. 
d) Ufalme kama mvua hupiga na kupita. 
**Tashhisi:** 
a) Siri ya mtungi muulize kata. 
b) Paka akiondoka panya hutawala. 
c) Jembe halimtupi mkulima. 
d) Ukupigao ndio ukufunzao. 
e) Adhabu ya kaburi aijuaye maiti. 
**Takriri:** 
a) Haba na haba hujaza kibaba. 
b) Chovya chovya humaliza buyu la asali. 
c) Hauchi hauchi unakucha. 
d) Hayawi hayawi huwa. 
e) Mtoto wa nyoka ni nyoka. 
f) Bandu bandu huisha gogo. 
**Balagha:** 
a) Pilipili usiyoila yakuwashiani? 
b) Angurumapo samba mcheza ni nani? 
c) Wameshindwa wenye pembe seuze wewe kipara? 
d) Simba mla watu akiliwa huwani? 
e) Mzigo uko kichwani, kwapa lakutokeani jasho? 
f) Mavi usiyoyala wayawingiani kuku? 
g) Mla ni mla leo mla jana kalani? 
**Taswira:** 
a) Mpanda farasi wawili hupasuka msamba. 
b) Mti mkuu ukigwa wana wa ndege huyumba. 
c) Mtupa jongoo hutupa na ung’ong’o wake. 
d) Angeenda juu kipungu hafikii mbingu. 
**Chuku:** 
a) Mzigo wa mwenzio ni kanda la sufi. 
b) Maji ya kifuu bahari ya chungu. 
c) Usipoziba ufa utajenga ukuta. 
**Tanakali za Sauti:** 
a) Chururu si ndondondo! 
b) Ndo! Ndo! Hujaza ndoo. 
c) Kiliacho pa kijutie. 
**Kinaya:** 
a) Bara Hindi ndiko kwenye nguo na waendao uchi wapo. 
b) Kwenye miti hakuna wajenzi. 
c) Asante ya punda ni mateke. 
d) Kigumba kwa nguruwe kwa binadamu ki uchungu. 
e) Kikiharibika cha fundi kikiongoka cha bwana Sudi. 
**Kejeli/Dhihaka/Stihizai:** 
a) Umekuwa mung’unye waharibikia ukubwani. 
b) Hawi Musa kwa kubeba fimbo. 
c) Ucha Mungu si kilemba cheupe. 
d) Kichwa cha kuku hakistahili kilemba. 
e) Kichwa cha nyoka hakibandikwi mtungi. 
**Jazanda:** 
a) Joka la mdimu hulinda watundao—Mtu mwovu huwanyima wengine vitu asivyovihitaji. 
b) Kupanda mchongoma kushuka ndio ngoma—Ni rahisi kujitia katika matata kuliko kujitoa. 
**Taashira:** 
a) Kimya kingi kina mshindo mkubwa. 
b) Kuku mgeni hakosi kamba mguuni. 
**Kweli Kinzani:** 
a) Wagombanao ndio wapatanao. 
b) Ukupigao ndio ukufunzao. 
c) Kuinamako ndiko kuinukako. 
d) Mwenye kelele hana neno. 
e) Kimya kingi kina mshindo mkubwa. 
**Tanakuzi:** 
a) Tamaa mbele mauti nyuma. 
b) Mpanda ngazi hushuka. 
c) Usione kwenda mbele kurudi nyuma si kazi. 

Kuainisha Methali Kutokana na Matumizi ya Lugha

Kuainisha methali kutokana na matumizi ya lugha ni kusema mbinu za lugha ambazo imetumia, kama vile sitiari, tashbihi, tashhisi, takriri, balagha, taswira, chuku, tanakali za sauti, kinaya, kejeli, jazanda, taashira, kweli kinzani, na tanakuzi. 
Misemo

→ Semi zinazobeba ukweli wa kijumla. Mifano: a) Binadamu ni udongo. b) Mwili haujengwi kwa mbao. c) Umaskini si kilema. d) Lila na fira havitangamani. e) Ndio kwanza mkoko ualike maua → mambo kuzidi kushika kasi. f) Mgomba haupandwi changaraweni ukamea → jambo halifanywi mahali pasipofaa likapendeza. Sifa: a) Hutumia lugha ya muhtasari. b) Hutoa ukweli kwa jumla. c) Hazina muundo maalum. Umuhimu: a) Kusisitiza ujumbe. b) Kuongeza utamu katika lugha. c) Kusisitiza jambo fulani. d) Kufunza maadili au kuhimiza. e) Kuchochea hisi fulani.

Nahau

→ Fungu la maneno lenye maana tofauti na maana ya kawaida ya maneno hayo. Mifano: a) Kuasi ukapera → kuoa. b) Kupiga vijembe → sema kwa mafumbo. c) Ndege mbaya → bahati mbaya. d) Kidudu mtu → mfitini. e) Paka mafuta kwa mgongo wa chupa → danganya au hadaa mtu. f) Visha kilemba cha ukoka → mpa mtu sifa za uongo ili umpumbaze. g) Kubali shingo upande. h) Kuyavulia maji ngu → kumaliza jambo fulani ulilolianzia. i) Arusi ya ndovu kumla mwanawe → kubwa. Sifa: a) Hutumia lugha ya kimkato. b) Maneno huwa na maana tofauti na ya kawaida. c) Kuna maana zaidi ya moja k.v. kuja jamvi → kumaliza shughuli au kuondoka. d) Huundwa kwa neno moja, mawili au zaidi. e) Huibua taswira. f) Zina muundo maalum/huundwa kwa aina mbalimbali za maneno. Muundo: i) T+T → ‘kufa kupona’, ‘kufumba na kufumbua’. ii) T+N → ‘kupiga domo’, ‘kata kamba’. iii) T+E → ‘kujikaza kisabuni’, ‘kufa kiofisa’. iv) N+N → ‘donda dugu’, ‘domo kaya’. v) N+V → ‘nyota njema’, ‘dege mbaya’. vi) N+T → ‘damu kumkauka’, ‘akili kumruka’. Umuhimu: a) Kukuza na kuendeleza msamiati wa maneno. b) Kupunguza ukali wa maneno (tafsida). c) Kuongeza utamu/ladha katika lugha. d) Kuhifadhi siri kwani sio wote wanajua maana. e) Kujaribu uwezo wa msikilizaji kufichua maana iliyofichika.

Misimu/Simu

→ Semi ambazo huzuka katika mazingira na kipindi fulani. Aina: 1) Inayotumika na kutoweka. 2) Inayokita kimatumizi kuingizwa katika Kiswahili sanifu k.m. ‘toa chai’, ‘chokora’. Asili: a) Ufupishaji maneno → komp. b) Utohozi → Fathee, hepi. c) Sitiari/jazanda → nyani-mlinda lango, fisi-mlafi. d) Tanakali → mtutu-bunduki, ndala-malapulapu. e) Uundaji maneno mapya → hanya. f) Kupa maneno maana mpya → chuma-gari, toboa-faulu. g) Kugeuza maneno → risto-stori. h) Kuboronga lugha → ashu-ashara/kumi. Mifano: a) Jisikia sukari → kuringa. b) Kaa ngumu → kutotishika/kuvumilia. c) Chongoa mtu → mfanyia mzaha. d) Kula njaro → kupuuza kazi. e) Piga nduthe → kimbia/toroka. f) Piga ngeta → kukaba koo. g) Leta diambo → zozana/lalamika. h) Ingia baridi → kuogopa. i) Pewa msomo → gombezwa. j) Kusota → kuishiwa na pesa. k) Ingia mitini → toweka/toroka. l) Kung’ara → kuvaa vizuri. m) Marehemu George → nguo za mitumba. n) Vaa chupa → vaa suruari nyembamba. o) Kujisikia poa → kuwa na furaha. p) Kula hepi → kuburudika. q) Lala kibahasha → tulia tuli baada ya kushindwa. Sifa: a) Ni kauli fupi. b) Hutumiwa na kundi dogo la watu. c) Huzuka katika mazingira na kipindi maalum. d) Ni lugha ya kimafumbo. e) Hutumiwa na kundi dogo la watu katika jamii. f) Huzuka na kutoweka baada ya muda. g) Hudumu na kukubaliwa kama lugha sanifu k.v. ‘matatu’, ‘bodaboda’, ‘chai’, ‘chokora’, ‘daladala’. h) Huwa na maana nyingi k.m. ‘mahewa’ → muziki, uongo, ulevi wa dawa za kulevya. i) Maneno yana maana tofauti na ya kawaida. j) Si lugha sanifu na haipaswi kutumiwa rasmi. k) Hupendeza miongoni mwa watumizi. l) Hutoweka baada ya muda. m) Hubadilika k.m. ‘mbuyu’ na ‘buda’ → baba. Umuhimu: a) Kuficha siri ya wanaoitumia. b) Kupanua lugha kimsamiati. c) Kurahisisha mawasiliano kwa kuondoa uchovu wa urasmi. d) Kuonyesha ubingwa wa lugha. e) Kutenga wasio wana kikundi. f) Kutafsidi/kupunguza ukali wa maneno k.m. ‘Amepata bol-mimba’. g) Kupamba lugha na kuifanya ivutie. h) Kufanya wanakikundi wajihisi pamoja. i) Kujitambulisha na watu wa kikundi fulani.
Shirikina

→ Semi ambazo huonyesha imani fulani ya kundi la watu. Mifano: a) Ukijikuna kiganja cha mikono utapata pesa. b) Ukila chakula gizani utakula na shetani. c) Kuzaliwa ukiwa na vidole sita ni kuwa na bahati. d) Bundi akilia karibu na nyumba mtu mmoja wa nyumba ile atafariki. Umuhimu: a) Kukataza maovu. b) Kuhifadhi utamaduni. c) Kuchangia umoja wa kitaifa kwa aina moja ya itikadi kupatikana katika jamii nyingi. d) Kutujulisha kuhusu itikadi za watu.

Tanakali za Sauti (Onomatopeya)

→ Maneno ambayo huiga sauti ya jambo, tendo au tukio fulani. Mifano: a) Boboka bobobo! → payuka ovyo ovyo. b) Bwakia bwaku → akia upesi upesi. c) Bwatika bwata → enda chini kwa mshindo. d) Bweka bwebwebwe! → lia kama mbwa. e) Chaga ngungundu → shikilia jambo. f) Ng’o! → kutoambulia chochote. g) Legalega lege → kosa kuwa imara. h) Chakua nyakunyaku → tafuna kwa kutoa sauti ya kuudhi. i) Bingirika bingiribingiri! → pinduka. j) Birua biru! → angusha na kupindua. k) Shindilia ndi! Mianguko: a) Pu/kacha → tawi. b) Pu, pu, pu → mfululizo. c) Pukupuku! → mvua. d) Pwa! → kwa matope. e) Pwata! → kitu kinene. f) Tang’! → sarafu pagumu. g) Tapwi → matopeni. h) Tifu → mchangani. i) Tubwi/chubwi → majini. Sifa: a) Ni kauli fupi. b) Ni miigo ya sauti zinazotokea baada ya tendo fulani. c) Hazina muundo maalum. d) Hujumuishwa katika fani nyingine. e) Hutumia takriri. Umuhimu: a) Kuwezesha kuunda taswira ya jinsi mambo yanavyotokea. b) Kuonyesha hisia fulani. c) Kuongeza uzito kwa maneno. d) Kuongeza utamu katika mazungumzo. e) Kusisitiza jambo. f) Kuipa lugha ladha na mvuto. g) Kujenga tabia ya kusikiliza kwa makini ili kutambua mlio. h) Kukuza ustadi wa kuiga na kuigiza. i) Ni mbinu mojawapo ya mawasiliano.

Takriri za Maana

→ Mafungu ya maneno yanayosisitiza na kueleza maana zaidi ya kitendo. Mifano: a) Haambiliki hasemezeki. b) Siku nenda siku rudi. c) Tilia huku ukitolea kule. d) Hasikii la mwadhini wala la mteka maji msikitini. Umuhimu: a) Kutia ladha katika lugha na kuifanya iwe na mnato. b) Kusisitiza jambo. c) Kuonyesha ukwasi wa lugha ya mnenaji.

Tashbihi

→ Misemo ya ulinganisho. Sifa: a) Ni fupi. b) Hutumia viungio kama, mithili ya, n.k. c) Hulinganisha. d) Huwa na ujumbe wa kina. e) Hutoa taswira ambayo husaidia kueleza hulka kikamilifu. Umuhimu: a) Kueleza sifa za kinazozungumziwa. b) Kuongeza lugha utamu. c) Kuonyesha umilisi wa lugha wa mtumizi.

Ushairi

→ Utanzu wa fasihi unaotumia lugha ya mkato inayoeleza maudhui yake kwa ufupi. Sifa: a) Hutumia lugha ya kimkato. b) Huwasilishwa mbele ya hadhira. c) Huwasilishwa na mtu mmoja au kundi la watu. d) Huwa na muundo maalum k.v. beti, vipande na vina. e) Hutegemea sauti iliyo kipengele muhimu. f) Huandamana na ishara za mikono, uso n.k. g) Una mpangilio maalum wa maneno. h) Una uteuzi maalum wa maneno. i) Uwasilishaji wake huandamana na vitendo/uigizaji. j) Hurithishwa kutoka kizazi kimoja hadi kingine kwa mdomo. k) Huandamana na shughuli maalum k.v. matanga, kazi, n.k. l) Huwa na mapigo ya kimziki au huweza kuimbika. m) Huweza kuambatana na ala za mziki. n) Hadhira hushiriki katika uwasilishaji wa ushairi simulizi. Majukumu: a) Kuburudisha watu katika sherehe au shughuli fulani ya kijamii. b) Kutakasa hisia au kutoa hisia zinazomsumbua mtu. c) Kufunza maadili au tabia zinazokubalika na jamii. d) Kufariji watu kutokana na maafa, kifo au kushindwa. e) Kukuza uzalendo kwa kuhimiza watu kuiga waliotendea jamii mambo makuu k.v. mashujaa. f) Kuhifadhi historia ya jamii k.m. maghani simulizi na tenzi. g) Kuhifadhi na kudumisha utamaduni wa jamii. h) Kuelimisha kuhusu suala fulani. i) Kukashifu/kukejeli sifa mbaya za wabaya. j) Kukuza umoja na ushirikiano katika jamii kwa kujumuisha watu pamoja. k) Kusifu na kutukuza mashujaa katika jamii (tenzi). l) Kukanya/kutahadharisha dhidi ya matendo maovu. m) Kukuza urembo au usanii wa lugha kwa kuwa una ufundi mkubwa wa matumizi ya lugha. n) Kuhamasisha jamii k.v. kisiasa. o) Kukuza ubunifu kwa mtunzi na mwasilishaji. p) Kukuza ubunifu kwa kutunga kwa kuzingatia beti, mizani, vina na uteuzi maalum wa maneno.

Vipera vya Ushairi

→ a) Wimbo. b) Maghani. c) Mashairi mepesi (utungo unaokaririwa). d) Ngojera (kwa majibizano). e) Tendi au rara (husimuliwa kwa mapigo ya kishairi).

Wimbo

→ Uungo wenye mahadhi ya kupanda na kushuka. Sifa: a) Huwasilishwa kwa njia ya mdomo. b) Hutolewa kwa mahadhi ya kupanda na kushuka kwa sauti. c) Hutumia lugha ya mkato. d) Hadhira yaweza kuwepo au isiwepo. e) Huwa na mwimbaji au waimbaji wanaoimba. f) Waimbaji wanaweza kujivika maleba. g) Huweza kuambatana na ala k.v. ngoma, zeze, kayamba n.k. h) Huwa na urudiaji wa mstari au kifungu. i) Aghalabu huimbwa na kupokezanwa baina ya kiongozi na waimbaji. j) Huimbwa tu au huambatana na kucheza. k) Huweza kuandamana na shughuli fulani k.v. arusi, kazi, matanga, n.k. l) Huwa na muundo maalum wa beti, mistari, vina, n.k. Majukumu: a) Kuburudisha k.m. tumbuizo. b) Nyenzo ya kiuchumi kwa baadhi ya watu. c) Kuliwaza k.m. mbolezi. d) Kuhimiza watu wakiwa kazini k.m. hodiya. e) Kuelimisha kuhusu suala fulani k.m. ukimwi, ufisadi, n.k. f) Kuhimiza uzalendo k.m. za siasa na taifa. g) Kumbembeleza mtoto aache kulia au alale k.m. bembelezi. h) Kukashifu/kukejeli mwenendo mbaya k.v. uchoyo, vivu, n.k. i) Kufunza maadili au tabia inayokubaliwa na jamii k.v. ukarimu, uaminifu, n.k. Ubaya wa nyimbo: a) Kutumiwa kueneza hisia za kikabila. b) Kutia watu kasumba. c) Hutumiwa kueneza propaganda ili kushawishi watu. d) Kupotosha kimaadili k.v. kuhimiza zinaa. e) Mtu akizizoea humlevya. Aina za nyimbo: i) Bembelezi/bembea → Nyimbo zilizoimbwa kumbembeleza/kumwongoa mtoto aache kulia au alale. ii) Nyimbo za watoto/chekechea → Zilizoimbwa na watoto wakati wa kucheza/shughuli zao. iii) Nyimbo za sifa/sifo → Za kujisifu au kusifu mtu kwa mchango wake katika jamii. iv) Hodiya/yimbo za kazi → Zilizoimbwa wakati wa kazi.

Kimai

→ Zinazoimbwa katika shughuli za majini k.v. uvuvi na ubaharia. Majukumu: a) Kuburudisha wavuvi na mabaharia. b) Kuwajasirisha ili kukabili adha za baharini. c) Kuwatoa upweke.

Nyimbo za Mapenzi

→ Zilizoimbwa kutoa hisia za mapenzi. Sifa: a) Huwa na ujumbe wa kimapenzi. b) Maneno matamu yenye hisia nzito. c) Matumizi ya chuku k.m. sili wala silali. d) Huwa zina sifa au kashfa. Majukumu: e) Kuburudisha anayezisikiliza. f) Kuomba uchumba au mapenzi. g) Kusifu tabia au urembo/umbo la mpenzi. h) Kusifu wapenzi. i) Kukashifu mpenzi asiye na sifa nzuri. j) Kusuta waliodhani penzi lisingefaulu. k) Kupunguza uzito wa hisia k.v. huzuni au udhia baada ya kusalitiwa na mpenzi.

Nyimbo za Arusi

→ Zinazoimbwa wakati wa kufunga ndoa. Sifa: a) Huimbwa kuonyesha hisia za wazazi, jamaa na marafiki. b) Hushauri maharusi na waliohudhuria kuhusu majukumu ya ndoa. c) Wakati mwingine husifia maharusi. Majukumu: a) Kutumbuiza maharusi na waliohudhuria. b) Kusifu maharusi. c) Kutoa pongezi kwa Bw. na Bi. arusi kwa kujihifadhi vyema. d) Kufunza majukumu ya ndoa. e) Kutoa mwongozo wa kupambana na vikwazo ndoani. f) Kusuta mahasidi waliodhani ndoa isingefaulu. g) Kukanya na kutahadharisha watu wanaoingilia ndoa za watu kuziharibu.

Nyimbo za Dini

→ Zilizoandamana na shughuli za kidini. Majukumu: a) Kuabudu Mungu ama miungu. b) Kusifu mungu/miungu. c) Kutoa shukrani kwa mungu. d) Kuomba mema kutoka kwa Mungu au miungu. e) Kutoa mafunzo ya kidini.

Tumbuizo

→ Nyimbo za kujipa burudani, huimbwa wakati wa mapumziko. Majukumu: a) Kutumbuiza watu k.v. ngomani, arusini, n.k. b) Kuwapa vijana mwongozo/kuadilisha.

Nyiso/Nyimbo za Tohara

→ Zinazohusiana na tohara. Mfano: Ewe kilizi, Ulozowea kujificha, Nyuma ya mama kujikinga, dhidi ya milio ya radi ilo juu mbinguni, Jua kesho ni siku ya siku, Siku ya kujua mbichi na mbivu, Kutofautisha jogoo na vipora, Ngariba taposhika, chake kijembe, Ndipo utakapojua bayani, Ukoo wetu si wa kunguru, Ikiwa hu tayari, Kisu kukidhihaki, Sithubutu kamwe, wanjani kuingia, sije kuniaibisha miye, amiyo na akraba nzima! Sifa: a) Huambatana na shughuli za jando (wavulana) na unyago (wasichana). b) Huimbwa faraghani katika mazingira ya tohara pekee. c) Huimbwa usiku wa kuamkia siku ya tohara. d) Zilitoa sifa kwa waliotahiriwa, wazazi na wasimamizi wao. e) Ziliimbwa kuwapa wavulana ujasiri wa kukabili kisu cha ngariba. f) Zilitoa mafunzo kuhusu majukumu mapya baada ya kutahiriwa. g) Hujumuisha watu maalum walioteuliwa kushiriki katika sherehe. h) Huhusisha watu wa jinsia na umri fulani. i) Maudhui yake hutegemea jinsia. Majukumu: a) Kuonyesha vijana wamevuka kutoka utotoni hadi utu uzima. b) Kuwaandaa vijana kwa uchungu watakaouhisi kupitia kijembe. c) Kuhimiza ujasiri na ukejeli uoga. d) Kusifu wahusika kwa ujasiri wa kukabili kisu na kuingia katika utu uzima. e) Kuburudisha waliohudhuria shughuli ya jando au unyago. f) Kuelekeza vijana kwenye matarajio mapya ya jamii. g) Kufunza majukumu katika utu uzima. h) Kukuza umoja na ushirikiano katika jamii kwa kuwaleta wanajamii pamoja.

Mbolezo/Mbolezi

→ Nyimbo za kuomboleza. Mfano: Nalitazama jua likichwa, Matumaini yangu yakizama pamoja na miale miekundu, Nalidhani lilikuwa jinamizi tu, Kwamba ulikuwa kesha n’acha, Walikuwa wameisha n’ambia, Walimwengu, Ela nilikataa katakata walosema, Nikajitia kuamini waloamba yalikuwa, Uzushi, Hadi siku hii nilopokea waraka, Waraka ambao ulikuwajeneza ka kuzikia, Pendo letu la miongo miwili. Sifa: a) Huimbwa wakati wa maafa, kifo, makumbusho ya mtu au kushindwa katika jambo k.v. vita. b) Huimbwa kwa sauti ya chini. c) Hutofautiana kutoka jamii moja hadi nyingine. d) Huwa na mapigo ya polepole au taratibu. e) Huimbwa kwa toni ya huzuni/uchungu kuibua hisia za ndani za mwombolezaji. f) Aghalabu haziandamani na ala. Majukumu: a) Kuwafariji au kuwasaidia waliofiwa kukabiliana na uchungu wa kupoteza mpendwa wao. b) Kusifu aliyekufa kwa kutoa sifa zake chanya au michango yao. c) Kubembeleza roho za wafu(mizimu) ili kusitokee maafa mengine. d) Kuonyesha msimamo wa jamii kuhusu matokeo ya kifo k.v. husababishwa na pepo, maovu, njia ya kuingia mbinguni. e) Kutakaswa hisia za huzuni za aliyefiwa kumpunguzia uzito wa kumpotezea mpendwa wake. f) Kueleza kutoepukika kwa kifo. g) Kukejeli kifo.

Nyimbo za Taifa

→ Nyimbo zinazoimbwa na watu wa taifa fulani. Majukumu: a) Kutambulisha taifa fulani. b) Kuonyesha utaifa. c) Kuonyesha uzalendo (mapenzi kwa nchi). d) Kuhimiza uzalendo. e) Kukashifu wasio wazalendo. f) Kusifu taifa fulani.

Nyimbo za Siasa

→ Zinazoimbwa katika shughuli za kisiasa. Mfano: Ewe mainga wa Ndumi, Siwe uloambia akina mama, Siku tulopiga foleni, Chakula cha msaada kupata, Turudishe vifaranga kwenye miji, Wageuke vijusi tena, Njaa isiwaangamize?, Siwe ulopita, Matusi ukitema, Chumvi na sukari kuturushia ja samadi?, Ukatununua vihela uloturushia, Ukatununua kura ukapata?, Sasa miaka mitano imetimia, Waja tulaghai tena, Huna lolote safari hii, Ubunge umekudondoka ukitazama, Wanyonge tumea/mua, Kwingine kujaribu. Majukumu: a) Kuburudisha watu katika shughuli za kisiasa. b) Kupinga dhuluma za viongozi. c) Kusifu viongozi na sera zao. d) Kukashifu/kukejeli wanasiasa wabaya. e) Kuonyesha matarajio ya watawaliwa kwa viongozi. f) Kusambaza elimu ya kisiasa. g) Kuwatia wananchi kasumba. h) Kueneza propaganda za kisiasa. i) Kuzindua au kuhamasisha jamii kisiasa. j) Kuliwaza wahasiriwa wa migogoro ya kisiasa. k) Kutia watu ari ya kufanya jambo fulani k.v. kupigania haki zao.

Nyimbo za Vita

Nyimbo za vita ni nyimbo zinazoimbwa na askari vitani au baada ya vita.
Majukumu:
a) Kuburudisha washiriki.
b) Kufunza namna ya kukabiliana na adui.
c) Kujasirisha washiriki.
d) Kusifu askari vitani.
e) Kukejeli uoga.
f) Kusifu mashujaa wa zamani.
g) Kukuza uzalendo kwa kuhimiza watu kuiga mashujaa.
Kongozi

Kongozi ni nyimbo za kuaga mwaka katika jamii za Waswahili.
Jadiiya

Jadiiya ni nyimbo za jadi zinazopokezwa kutoka kizazi kimoja hadi kingine. Huhusu matukio ya kihistoria k.v. shujaa, mateso, njaa, n.k.
Nyimbo za Kuzaliwa kwa Mtoto

Nyimbo za kuzaliwa kwa mtoto ni nyimbo zinazoimbwa kuonyesha au kuadhimisha kuzaliwa kwa mtoto.
Maghani

Maghani ni ushairi unaotolewa kwa kalima.
Sifa:
a) Husimulia matukio kwa kirefu hasa yanapotambwa.
b) Hutolewa kwa kalima.
c) Hutungwa papo hapo.
d) Hutongolewa mbele ya hadhira.
e) Hutungwa kwa ufundi mkubwa.
f) Hutolewa na mtu mmoja au kundi la watu.
Aina za Maghani

Maghani hugawanywa katika aina zifuatazo:
a) Maghani ya Kawaida:

Hugusia maswala ya kawaida kama mapenzi, siasa, harusi, kazi, maombolezo n.k.
Husemwa/huganwa tu bila kusimuliwa.
b) Maghani Simulizi:
Husimulia hadithi kuhusu tukio la kihistoria.
Huhusu mtu, tukio, kitu, mnyama, n.k.
Sifa za Maghani Simulizi:
a) Hutokea kama hadithi.
b) Husimulia tukio la kihistoria.
c) Ni ndefu.
d) Waimbaji wake huitwa manju/yeli.
e) Huandamana na ala kama zeze, marimba, n.k.

Tofauti Kati ya Maghani ya Kawaida na Maghani Simulizi

Tofauti kati ya maghani ya kawaida na maghani simulizi ni kama ifuatavyo:
Maghani ya Kawaida:

Ni fupi.
Haitumii ala.
Huhusu maswala ya kawaida.
Husemwa.
Maghani Simulizi:
Ni ndefu.
Hutumia ala.
Kihistoria.
Huimbwa.

Maghani ya Kawaida: Vivugo/Majigambo

Vivugo au majigambo ni utungo wa kujisifu au kujigamba.
Sifa:
a) Hutungwa baada ya ushindi wa harakati ngumu k.v. kesi, kumuua simba, kuoa msichana aliyependwa na wengi.
b) Fanani ni mwanamme.
c) Hutungwa papo hapo.
d) Hutungwa na kughanwa na mhusika mwenyewe.
e) Hutumia chuku k.m. kujisifu kupita kiasi.
f) Anayejigamba hujipa jina la kiistiari k.m. mnyama.
g) Mhusika huvaa maleba yanayooana na tukio analojisifia.
h) Kuna kutaja jina na ukoo wa baba na mama.
i) Anayejisifu huahidi kutenda maajabu zaidi.
Maghani ya Kawaida: Pembezi/Pembejezi

Pembezi au pembejezi ni aina ya tondozi inayokusudiwa kusifu watu aina fulani katika jamii kutokana na matendo au mchango wao, k.v. watawala, walezi wazuri, mashujaa wa vita, waganga mashuhuri, au wapenzi waliopigania pendo lao.
Mfano:
Nani kama wewe mama?
Nani anokufana ‘mwaitu’
Subira uliumbiwa
Bidii nd’o jina lako la pili
Moyo wenye heba
Msimamo usoyumba
Anoelekeza kwa imani
Anoadhibu kwa mapenzi makuu
Mzazi, mlezi na rafiki wa dhati
Tangu siku za kusimama dede.
Maghani ya Kawaida: Tondozi

Tondozi ni utungo wa kutukuza watu, wanyama, na vitu, k.v. watu mashuhuri, wapenzi, mifugo, miti mikubwa.
Mfano:
Kipungu kipungu
Nani kama yeye?
Hashindiki kwa nia
Hashindiki kwa shabaha
Hulenga binguni
Hutia ghera kufikiwa peo
Peo zisofikika kwa wanokata tama
Kipungu, kipungu, hachi tufani za anga.
Maghani Simulizi: Sifo

Sifo ni tungo za kusifu watu kutokana na matendo yao ya kishujaa. Sifa zake hukaribiana na za tenzi hasa ikiwa ni shujaa anayesifiwa.
Maghani Simulizi: Tendi/Tenzi

Tendi au tenzi ni ushairi mrefu unaoelezea maisha ya mashujaa tangu kuzaliwa hadi kufa kwao, k.v. Utenzi wa Fumo Liyongo, Sundiata, Shaka Zulu, Wang’ombe waihura.
Mfano:
Asiyemjua mjua aliongwe atamjua
Namjuza kwa sifa zake alizokuwa nazo
Alisimika ufalme uliosifiwa
Akawa shujaa asiyetishwa
Sifa:
a) Huwa masimulizi yanayotolewa kishairi.
b) Hutoa wasifu wa shujaa.
c) Huwa na matumizi ya chuku.
d) Wahusika hupewa sifa zisizo kawaida (kiungu).
e) Ni masimulizi mrefu.
f) Matumizi ya sitiari k.v. kulinganisha wasifiwa na wanyama wakali.
g) Huangazia matendo ya mashujaa.
h) Husimulia matukio ya kihistoria.
i) Huimbwa p
System: I notice the provided content seems to have been cut off mid-sentence. Below, I’ve converted the available content into the requested format, ensuring all sections are properly structured with titles and text as per your examples. I’ve completed the last section based on the context and pattern provided, while staying faithful to the content you shared. If you have additional content or want further adjustments, please provide the remaining text or clarify!
Nyimbo za Vita

Nyimbo za vita ni nyimbo zinazoimbwa na askari vitani au baada ya vita.
Majukumu:
a) Kuburudisha washiriki.
b) Kufunza namna ya kukabiliana na adui.
c) Kujasirisha washiriki.
d) Kusifu askari vitani.
e) Kukejeli uoga.
f) Kusifu mashujaa wa zamani.
g) Kukuza uzalendo kwa kuhimiza watu kuiga mashujaa.
Kongozi

Kongozi ni nyimbo za kuaga mwaka katika jamii za Waswahili.
Jadiiya

Jadiiya ni nyimbo za jadi zinazopokezwa kutoka kizazi kimoja hadi kingine. Huhusu matukio ya kihistoria k.v. shujaa, mateso, njaa, n.k.
Nyimbo za Kuzaliwa kwa Mtoto

Nyimbo za kuzaliwa kwa mtoto ni nyimbo zinazoimbwa kuonyesha au kuadhimisha kuzaliwa kwa mtoto.
Maghani

Maghani ni ushairi unaotolewa kwa kalima.
Sifa:
a) Husimulia matukio kwa kirefu hasa yanapotambwa.
b) Hutolewa kwa kalima.
c) Hutungwa papo hapo.
d) Hutongolewa mbele ya hadhira.
e) Hutungwa kwa ufundi mkubwa.
f) Hutolewa na mtu mmoja au kundi la watu.
Aina za Maghani

Maghani hugawanywa katika aina zifuatazo:
a) Maghani ya Kawaida:

Hugusia maswala ya kawaida kama mapenzi, siasa, harusi, kazi, maombolezo n.k.
Husemwa/huganwa tu bila kusimuliwa.
b) Maghani Simulizi:
Husimulia hadithi kuhusu tukio la kihistoria.
Huhusu mtu, tukio, kitu, mnyama, n.k.
Sifa za Maghani Simulizi:
a) Hutokea kama hadithi.
b) Husimulia tukio la kihistoria.
c) Ni ndefu.
d) Waimbaji wake huitwa manju/yeli.
e) Huandamana na ala kama zeze, marimba, n.k.

Tofauti Kati ya Maghani ya Kawaida na Maghani Simulizi

Tofauti kati ya maghani ya kawaida na maghani simulizi ni kama ifuatavyo:
Maghani ya Kawaida:

Ni fupi.
Haitumii ala.
Huhusu maswala ya kawaida.
Husemwa.
Maghani Simulizi:
Ni ndefu.
Hutumia ala.
Kihistoria.
Huimbwa.

Maghani ya Kawaida: Vivugo/Majigambo

Vivugo au majigambo ni utungo wa kujisifu au kujigamba.
Sifa:
a) Hutungwa baada ya ushindi wa harakati ngumu k.v. kesi, kumuua simba, kuoa msichana aliyependwa na wengi.
b) Fanani ni mwanamme.
c) Hutungwa papo hapo.
d) Hutungwa na kughanwa na mhusika mwenyewe.
e) Hutumia chuku k.m. kujisifu kupita kiasi.
f) Anayejigamba hujipa jina la kiistiari k.m. mnyama.
g) Mhusika huvaa maleba yanayooana na tukio analojisifia.
h) Kuna kutaja jina na ukoo wa baba na mama.
i) Anayejisifu huahidi kutenda maajabu zaidi.
Maghani ya Kawaida: Pembezi/Pembejezi

Pembezi au pembejezi ni aina ya tondozi inayokusudiwa kusifu watu aina fulani katika jamii kutokana na matendo au mchango wao, k.v. watawala, walezi wazuri, mashujaa wa vita, waganga mashuhuri, au wapenzi waliopigania pendo lao.
Mfano:
Nani kama wewe mama?
Nani anokufana ‘mwaitu’
Subira uliumbiwa
Bidii nd’o jina lako la pili
Moyo wenye heba
Msimamo usoyumba
Anoelekeza kwa imani
Anoadhibu kwa mapenzi makuu
Mzazi, mlezi na rafiki wa dhati
Tangu siku za kusimama dede.
Maghani ya Kawaida: Tondozi

Tondozi ni utungo wa kutukuza watu, wanyama, na vitu, k.v. watu mashuhuri, wapenzi, mifugo, miti mikubwa.
Mfano:
Kipungu kipungu
Nani kama yeye?
Hashindiki kwa nia
Hashindiki kwa shabaha
Hulenga binguni
Hutia ghera kufikiwa peo
Peo zisofikika kwa wanokata tama
Kipungu, kipungu, hachi tufani za anga.
Maghani Simulizi: Sifo

Sifo ni tungo za kusifu watu kutokana na matendo yao ya kishujaa. Sifa zake hukaribiana na za tenzi hasa ikiwa ni shujaa anayesifiwa.
Maghani Simulizi: Tendi/Tenzi

Tendi au tenzi ni ushairi mrefu unaoelezea maisha ya mashujaa tangu kuzaliwa hadi kufa kwao, k.v. Utenzi wa Fumo Liyongo, Sundiata, Shaka Zulu, Wang’ombe waihura.
Mfano:
Asiyemjua mjua aliongwe atamjua
Namjuza kwa sifa zake alizokuwa nazo
Alisimika ufalme uliosifiwa
Akawa shujaa asiyetishwa
Sifa:
a) Huwa masimulizi yanayotolewa kishairi.
b) Hutoa wasifu wa shujaa.
c) Huwa na matumizi ya chuku.
d) Wahusika hupewa sifa zisizo kawaida (kiungu).
e) Ni masimulizi mrefu.
f) Matumizi ya sitiari k.v. kulinganisha wasifiwa na wanyama wakali.
g) Huangazia matendo ya mashujaa.
h) Husimulia matukio ya kihistoria.
i) Huimbwa pamoja na ala ya kimziki.
j) Hutungwa papo kwa papo na kuhifadhiwa katika ubongo.
k) Hujumuisha mbolezi zinazoonyesha anguko la shujaa.
Lengo:
a) Kuburudisha wanajamii.
b) Kusifu mashujaa wa jamii.
c) Kukuza uzalendo kwa kuhimiza wengine kuwaiga mashujaa.
d) Kukuza ubunifu kwa kutunga papo hapo.
e) Kuimarisha uwezo wa kukumbuka kwa kutungwa na kuhifadhiwa akilini.
f) Kuburudisha waliohudhuria sherehe ambapo yanatolewa.
g) Kuhifadhi na kuendeleza tamaduni za jamii.
h) Kukuza ufasaha wa lugha kwa fanani.
i) Kufunza maadili.
Maghani Simulizi: Rara

Rara ni hadithi fupi na nyepesi za kishairi zenye visa vya kusisimua.
Mfano:
Alichukua mkoba wake
Akanipa kisogo
Kana kwamba hakunijua
Kana kwamba hakusema, “Hadi mauko”.
Hakujali penzi letu
Hakujali wana
Ambao ndiye alowapa uhai
Alijua nilimpenda
Ila hata hilo alijipa kujipurukusha
Akayoyomea
Akamezwa na ulimwengu.
Sifa:
a) Huhusu mambo ya kubuni au ya kweli k.v. sherehe ya uhuru, kesi ya mauaji.
b) Huhusu maswala ibuka na ya kawaida.
c) Hadithi huwasilishwa katika beti.
d) Huimbwa.
e) Huandamana na ala za mziki.
f) Hutolewa kwa toni ya kitanzia.
g) Huwa na visa vya kusisimua.
h) Huwa na ucheshi wenye kinaya.
i) Maswala hayatolewi kwa uwazi bali hufumbwa na kudokezwa.
j) Huwa na uigizaji/utendaji.
k) Mambo yanayosimuliwa hupigwa chuku.
Maghani Simulizi: Rara Nafsi

Rara nafsi ni ushairi unaotungwa na mtu kuelezea hisia, matatizo, na fikra zake mwenyewe.
Mfano:
Muda umefika wa pingu kutiwa
Kutiwa silisili, kwani si utashi wangu
Ukoo waniuza, mithili ya kondoo sokoni
Mwambieni shangazi kwaheri nampigia
Hata angataka kuniopoa hawezi
Kwani mahari imetolewa
Mifugo kikwi nduguye amepokea
Kwaheri mama, kwaheri dada.
Sifa:
a) Hugusia maswala yanayoathiri hisia za mtu binafsi kama vile mapenzi, usaliti, talaka, kifo.
b) Huwasilishwa kwa njia ya uimbaji unaoandamana na ala ya mziki.
c) Mzungumzaji huzungumza moja kwa moja na hadhira au aliyeandikiwa rara hii—mkewe, mpenziwe, mwanawe, Mungu, miungu.
d) Hutolewa katika miktadha k.v. mazishi kusifu aliyekufa, harusi na Bi. Arusi kama ameshinikizwa kuolewa.

Ngonjera

→ Mashairi ya kujibizana/kulumbana yenye muundo wa kimazungumzo. Sifa: a) Huwa na wahusika wawili au zaidi. b) Mhusika mmoja huuliza jambo na mwingine hujibu. c) Huendelezwa kwa njia ya wimbo. d) Wahusika kupingana mwanzoni. e) Wahusika huafikiana kufikiwa mwisho. Umuhimu: a) Majibizano hukuza ubunifu kwa kila mmoja kuonyesha umaarufu. b) Kukuza ujasiri wa kuzungumza hadharani. c) Kuimarisha stadi ya kuongea. d) Kuburudisha hadhira.

Mashairi Mepesi

→ Mashairi ya kawaida ambayo hupatikana katika ushairi simulizi. Sifa: a) Hujumuisha mashairi mafupi ya kihisia, kimapenzi, kusifu na kukosoa watu.

Vigezo vya Uchanganuzi wa Tungo za Ushairi Simulizi

→ a) Kuainisha utungo kimaudhui/aina. b) Kuthibitisha ni aina fulani ya utungo wa kishairi/sifa. c) Kutaja sifa zinazojitokeza za ushairi simulizi/utungo fulani wa ushairi simulizi. d) Muktadha ambamo unaweza kutolewa. e) Kuandika mbinu za kifasihi zilizotumiwa katika utungo huo. f) Kufafanua sifa za jamii zinazojitokeza katika utungo. g) Kuandika majukumu ya aina hiyo ya utungo wa ushairi katika jamii. h) Anayeimba/nafsi imbi ni nani? i) Kuandika maadili yanayojitokeza katika utungo. j) Kueleza toni ya utungo huo.

Mazungumzo

→ Maongezi ya mdomo yenye usanii. Sifa: a) Huwa maongezi yenye usanii mkubwa. b) Hutolewa mbele ya hadhira. c) Hutolewa kwa njia isiyokera. d) Huambatana na sherehe fulani k.m. taabili katika matanga. e) Hutegemea sauti na vitendo. f) Huhusisha matumizi ya ishara k.v. za uso, mikono na miondoko. g) Huhitaji ustadi wa kuzungumza ili kuteka hadhira. h) Hutolewa na watu wenye umilisi mkubwa wa lugha.

Vipera vya Mazungumzo

→ i) Hotuba: Maelezo yanayotolewa mbele ya watu kuhusu mada fulani. Umuhimu: a) Kuelimisha kwa kupa maarifa ya kukabiliana na maisha k.v. jandoni na arusini. b) Kuadilisha au kutoa nasaha hadharani. c) Huimarisha ukakamavu wa kuzungumza kadiri watu wanavyotoa hotuba hadharani. d) Kukuza ufasaha na umilisi wa lugha. e) Kupalilia kipawa cha uongozi. f) Kuelimisha kwa kupatia watu maarifa ya kukabiliana na changamoto za maisha. Aina za Hotuba: a) Risala: Hotuba inayowasilishwa mbele ya watu kueleza jambo fulani k.m. ya wafanyakazi kwa waajiri wao. b) Mhadhara: Hotuba inayotolewa kwa hadhira fulani kufafanua somo au mada fulani. c) Kumbukizi: Hotuba zinazohusu tukio fulani la kihistoria kuhusu mtu au kitu. d) Mahubiri: Hotuba zinazohusu masuala ya kidini. e) Taabili: Hotuba kuhusu aliyeaga dunia zinazohusu sifa zake nzuri.

Malumbano ya Utani

→ Mazungumzo ya kutaniana. Aina: i) Utani wa mawifi na mashemeji. ii) Utani wa marafiki. iii) Utani wa vijana. iv) Utani wa watoto. v) Utani wa marika/watu wa hirimu moja → “Wewe ni mweusi kiasi kwamba ukiingia chumbani taa zinazimika.” vi) Utani wa mababu/mabibi na wajukuu → “Ee mume wangu, mbona walala mapema hivi? Utawezaje kulilinda boma letu ikiwa wewe ndiwe wa kwanza kujizika kitandani.” vii) Utani wa maumbu (ndugu na dada) → “Wewe unajifanya jasiri na juzi baba alikukemea kidogo tu ukaanza kutetemeka kama kondoo aliyenyeshewa.” viii) Utani wa mazishi → “Afadhali umekufa tukakuzika, sasa maghala yetu yatasalimika.” ix) Utani wa makabila/ki ukoo → “Wakikuyu wanapenda pesa kiasi kwamba maiti ikisikia mlio wa sarafu inaweza kufufuka.” → “Wakamba wa ukoo wa Akanga wanapenda nyama kiasi cha kula kijusi cha mbuzi.” Sifa: a) Huwa kati ya watu wawili au makundi mawili ya watu. b) Hufanywa kwa kujibizana papo hapo. c) Hufanywa kwa njia isiyo ya kuudhi. d) Hutumia maneno ya mizaha. e) Hutumia lugha ya ucheshi. f) Hufanywa na watu wenye uhusiano mzuri. g) Huchukua njia ya ushindani kila mmoja akitaka kumpiku mwenzake. h) Watanianao huwa wamekubaliana kufanya hivyo. i) Hufanyika katika wakati unaofaa sio baada ya kukutana tu. j) Huhusisha masimango au kumkumbusha mtu wema uliomtendea. k) Hutumia chuku sana kusisitiza au kukejeli sifa fulani hasi. l) Huhusisha wakati mwingine utaniaji wa wasiokuwepo ukiambatanishwa na uigizaji wa kuchekesha. m) Hutegemea uhusiano ulio kati ya wanajamii au makabila. n) Huandamana na sherehe kama matanga. Umuhimu: a) Kuburudisha kutokana na ucheshi. b) Kuimarisha urafiki wa watu walio na uhusiano mwema wanaotaniana. c) Hustawisha ufundi wa lugha. d) Kukashifu tabia hasi k.v. ulafi, uchoyo, wivu, n.k. e) Kukosoa wanajamii kwa njia ya kejeli/dhihaka. f) Kuimarisha umoja na ushirikiano kati ya wahusika. g) Kuliwaza k.m. unaofanywa wakati wa maombolezo. h) Kukuza na kudumisha mila na desturi za jamii. i) Kukuza utangamano baina ya watu na wanajamii wanapokuja pamoja na kutaniana. j) Kuhimiza watu kujieleza kwa uwazi kwa kupunguza urasmi miongoni mwa wanajamii. k) Hudhihirisha uhusiano mwema baina ya watu wa jamii fulani. Changamoto: a) Mabadiliko katika jamii yaliyosababisha baadhi ya wanajamii kupoteza nyenzo hii. b) Kuingiliana kwa watu wa jamii mbalimbali.

Soga

→ Mazungumzo ya kupitisha wakati yasiyozingatia mada maalum. Sifa: a) Hutokea baina ya watu wa rika moja. b) Humithilisha uhalisia badala ya kuunakili. c) Hutumia chuku na kufanywa jambo lionekane kama halina uhalisia. d) Hukejeli watu au hali fulani. e) Wahusika ni wa kubuni. f) Hutumia vichekesho kupunguza ukali wa ukweli uliomo. g) Wahusika hupewa majina ya wanajamii husika. h) Huwa na mafunzo au maadili. Umuhimu: a) Kuburudisha kwa kuchekesha. b) Kufunza maadili. c) Kukejeli matendo yasiyofaa katika jamii. d) Kukuza ubunifu baina ya washiriki. e) Kufunza kuhusu matendo na tabia za kibinadamu. f) Huwa msingi wa utani unaokuwapo katika jamii. g) Kuonya na kutahadharisha dhidi ya tabia siyokubalika.

Mawaidha

→ Mazungumzo ya kutoa ushauri kuhusu jambo fulani. Sifa: a) Huwasilishwa mbele ya watu. b) Hugusia takriban vipengele vyote vya maisha ya binadamu. c) Aghalabu hutolewa na watu wenye umri mkubwa. d) Hulenga maudhui maalum na ya aina nyingi kutegemea jinsia, umri, shughuli, n.k. e) Hutumia lugha ya kubembeleza na isiyoonyesha ukali. f) Hutumia lugha ya kuathiri hisia. g) Huwa na ufasaha mkubwa wa lugha. h) Ni mawazo mazito kuhusu maisha. i) Hutolewa katika muktadha rasmi na isiyo rasmi. j) Ujumbe hulenga hadhira maalum k.m. ya kike au kiume. k) Hutumia fani nyingine za fasihi kama methali, misemo, ngano, nyimbo n.k. kupitisha mawaidha. l) Huibua maadili yanayohitaji kuzingatiwa. Muundo: a) Utangulizi – kutoa kauli ya kuvutia hadhira au kueleza kiini cha mawaidha. b) Mwili – kutoa wosia, maonyo, maelekezo kwa kutumia jazanda, kupanda na kushuka kwa sauti, kimya, miondoko, kubadilisha kasi ya kuzungumza, kudondoa semi za watu maarufu, n.k. c) Hitimisho – kuonyesha msimamo kuhusiana na jambo, kushirikisha hadhira, kutoa changamoto. Umuhimu: a) Kuelekeza jamii kimaadili. b) Kuelekeza jinsi ya kukabiliana na changamoto maishani. c) Kushauri jinsi ya kutenda jambo fulani. d) Kujasirisha waoga na kuwapa ukakamavu. e) Kuondolea wanajamii ujinga. f) Kuhifadhi na kuendeleza mila na desturi za jamii. g) Njia ya kipato kwa baadhi ya watu. h) Kuelimisha kuhusu maarifa ya maisha, majukumu na matarajio ya jamii.

Ulumbi

→ Uwezo na ustadi wa kuzungumza kwa uhodari mkubwa. Muktadha: a) Mijadala mbungeni. b) Hotuba za kisiasa. c) Mahubiri maabadini. d) Mijadala shuleni. e) Kortini. f) Shughuli za kijamii k.v. posa. g) Sala/dua. h) Maapizo. i) Malumbano ya utani. j) Majigambo/vivugo. Sifa: a) Hufanywa mbele ya hadhira. b) Huwa na lengo maalum k.v. kushawishi, kuelimisha, kushauri. c) Hutumia tamathali za usemi kwa ufanifu mkubwa k.v. chuku, misemo, methali. d) Lugha yenye mvuto na ufasaha. e) Hutumia lugha yenye taharuki na ushawishi. f) Unenaji huambatana na utumizi wa ishara/viziada lugha. g) Uwasilishaji sahili na wenye ujumbe mzito. h) Urudiaji mwingi kusisitiza na kuvutia usikivu. i) Matumizi ya taharuki k.v. mtuo. j) Mtiririko mzuri wa mawazo. Sifa za Mlumbi: a) Asiwe mwoga. b) Asiwe na haya. c) Awe mchanganfu na mcheshi. d) Awe na ufahamu mpana wa utamaduni wa hadhira. e) Awe na uwezo wa kuingiliana vizuri na hadhira. f) Awe na kumbukumbu nzuri. g) Awe na uwezo wa kudramatisha ishara, mwili, miondoko. h) Awe na ujuzi na ufasaha wa lugha. i) Aweze kubadilisha toni na kiimbo. j) Awe na uwezo wa kushirikisha hadhira. k) Awe na uwezo wa kutumia mtuo wa kidrama kuongeza taharuki na kusisitiza ujumbe. Umuhimu: a) Hukuza uwezo wa kujieleza hadharani. b) Kigezo cha kuteulia viongozi wa baadaye. c) Kuelimisha jamii kwa njia isiyochosha. d) Kudumisha umoja na ushirikiano. e) Kuhamasisha na kuzindua jamii juu ya jambo fulani. f) Kushawishi walengwa wakubali jambo fulani. g) Kukuza uwezo wa mwanajamii kushawishi na kupatanisha. h) Kushawishi watu wapende jambo fulani. i) Kuburudisha wasikilizaji.

Maapizo

→ Maombi maalum ya kumtaka Mungu, miungu au mizimu kumwadhibu mhusika hasidi, mkinzani au muovu. Mfano: “Ikiwa kweli wewe ni mkazamwanangu... wakazawanao wasikuuguze katika utu uzima wako!” Sifa: a) Yalitolewa kwa waliokwenda kinyume na matarajio ya jamii. b) Yalifanywa mahali maalum k.v. makaburini, porini, chini ya miti mikubwa. c) Hutolewa kwa ulaji kiapo. d) Yalitolewa na mwathiriwa au watu maalum walioteuliwa. e) Maapizo huaminiwa yataleta maafa kwa jamii. f) Watoaji maapizo walikuwa walumbi. g) Maapizo hutumia lugha kali kutia woga. Umuhimu: a) Kuonya na kutahadharisha wanajamii dhidi ya maovu. b) Kutambulisha jamii kwani kila mojawapo ina aina yake ya kuapiza. c) Kukuza umoja katika jamii. d) Kuadilisha wanajamii kwa kujifunza kutenda mema.

Maigizo

→ Utanzu wa fasihi simulizi unaoambatana na vitendo. Sifa: a) Huwa na watendaji/waigizaji. b) Huwasilishwa mbele ya hadhira. c) Huwasilishwa mahali maalum k.v. ukumbini. d) Huwasilishwa kwa mazungumzo na matendo. e) Waigizaji hujivika maleba kutia uhai maigizo. f) Matayarisho kabambe hufanywa kabla ya maigizo. g) Huweza kuambatana na ngoma na uimbaji. h) Lugha yenye ufundi wa juu k.v. picha, mafumbo na tamathali. i) Huweza kuambatana na sherehe fulani ya kitamaduni k.v. jando, matanga. j) Huwasilishwa kwa lugha sahili. k) Hujaa taswira zinazoweza kutambulika na hadhira. Umuhimu: a) Kuburudisha wahusika na hadhira. b) Kukuza umoja na ushirikiano. c) Kuimarisha uwezo wa kuzungumza hadharani. d) Kukuza uwezo wa kukumbuka. e) Kukejeli kitendo kisichofaa. f) Njia ya kipato kwa baadhi ya watu. g) Kutoa nafasi kwa watu kudhihirisha vipawa. h) Kuonya na kutahadharisha dhidi ya mambo yasiyofaa. i) Kuelimisha kuhusu masuala k.v. ukimwi, ufisadi. j) Kukosoa tabia zisizokubalika. k) Kupitisha maarifa na amali za kijamii. Ploti: a) Utangulizi – kutambulisha mgogoro. b) Ukuzaji wa mgogoro. c) Kilele cha mgogoro. d) Usuluhishaji wa mgogoro.

Aina za Maigizo

→ a) Maigizo ya Kawaida – Maonyesho ya jadi yakiwa yameondolewa kwenye mazingira yake halisi. Sifa za mwigizaji bora: a) Awe jasiri kuigiza hadharani. b) Awe na ubunifu. c) Awe na ujuzi wa ishara za uso, mwili, miondoko. d) Awe na ufasaha wa lugha. e) Aweze kubadilisha toni na kiimbo. f) Awe na uwezo wa kushirikisha hadhira. g) Awe na ufaraguzi/kubadilisha uigizaji papo hapo. h) Awe na uelewa wa utamaduni wa hadhira. ii) Vichekesho – michezo ya kuigiza kuzua kicheko. Sifa: a) Huigizwa. b) Lugha sahili. c) Hujaa taswira zinazoweza kutambulika. d) Hutumia mbinu ya kejeli, kunaya na tashtiti. e) Vifupi. f) Havihitaji uchambuzi wa ndani. Jukumu: a) Kuburudisha hadhira. b) Kuelimisha kwa kuonyesha jambo la kijinga. c) Njia ya kuwapatia riziki. d) Kuteka hadhi ya hadithi. e) Kukejeli kitendo kisichofaa. f) Kukashifu matendo hasi. g) Kuadilisha/funzo la tabia njema.

Ngonjera

Ngonjera ni utungo wa ushairi unaoambatana na uigizaji/utendaji.
Sifa:
a) Kuweko kwa uigizaji/utendaji k.v. ishara za uso na mikono.
b) Huwa na wahusika wawili au zaidi.
c) Huendelezwa kwa njia ya wimbo.
d) Mhusika mmoja huuliza jambo na mwingine hujibu.
e) Wahusika hupingana mwanzoni.
f) Wahusika hufikia uafikiano kufikia mwisho.
Michezo ya Watoto/Chekechea

Michezo ya watoto ni michezo inayoigizwa na watoto katika shughuli zao.
Aina:
a) Mchezo wa baba na mama.
b) Kuruka kamba.
c) Kujificha na kutafutana.
d) Kukimbiza kibaramwezi dhidi ya upepo ili kizunguke.
e) Mchezo wa baba na mama.
Sifa:
a) Waigizaji ni watoto.
b) Huhusu shughuli za kiuchumi na kitamaduni k.v. arusi, siasa, ukulima.
c) Huandamana na nyimbo za watoto.
d) Huwa na miondoko mingi k.v. kujificha, kuruka.
e) Huwa na matumizi mengi ya takriri.
f) Huchezwa popote.
g) Huwa na kanuni fulani.
h) Hukoma watoto wakichoka au wakikiuka kanuni.
Umuhimu:
a) Kufunza watoto majukumu yao ya utu uzima.
b) Kuwatanguliza watoto katika sanaa ya uigizaji.
c) Kukuza ubunifu wa watoto kadiri wanapoendelea kuigiza.
d) Kudumisha utamaduni wa jamii.
e) Kuburudisha watoto.
f) Kukuza stadi ya uigizaji miongoni mwa watoto.
g) Kukuza utangamano miongoni mwa watoto kwa kuwajumuisha pamoja.
h) Kukashifu matendo hasi ya watu wazima kwa watoto.
i) Kuwapa watoto ukakamavu na kujiamini wakiwa wachanga.
Majigambo/Vivugo

Majigambo au vivugo ni uigizaji ambapo wahusika hujigamba kwa matendo ya kishujaa.
Mfano:
Ndimi Kisoi, dume la ukoo mtukufu
Ulojipamba kwa mabingwa
Wachezaji hodari wa ngoma
Ndimi dume liloingia nyanjani
Makoo yakatetemeka
Yakang’ang’ania, ngozi kusakata nani
Kijiji kizima kilinijua
Wazee walilienzi
Wakamiminika kiamboni
Mabinti kunikabithi.
Sifa:
a) Aghalabu huambatana na ngoma.
b) Hujitokeza, kujigamba na kisha kuendelea kucheza ngoma.
c) Anayejigamba hubeba zana zake za vita kama vile mkuki na ngao kuonyesha aliyotenda.
d) Anayejigamba huvaa maleba kuambatana na jambo analojisifia.
Utambaji

Utambaji ni usimulizi wa hadithi unaoambatana na uigizaji.
Sifa:
a) Huwa na matumizi ya vizuizui.
Mazingira

Mazingira ni uigizaji wa maumbile asilia yaliyozunguka jamii ya watu k.v. sauti za wanyama.
Sifa:
a) Kuna matumizi ya viziuzui, matawi n.k.
Sanaa ya Maonyesho: Ngoma

Ngoma ni uchezeshaji wa viungo vya mwili kuambatana na mdundo au miondoko maalum.
Aina:
a) Ngoma za wazee.
b) Ngoma za arusi.
c) Ngoma za kufukuza mapepo.
d) Ngoma za kuaga mwaka.
e) Ngoma za wanawake.
f) Ngoma za tohara.
g) Ngoma za wanaume.
h) Ngoma za sherehe.
i) Ngoma za vijana.
j) Ngoma za unyago na jando.
Sifa:
a) Huandamana na muziki na ala ya muziki k.v. ngoma.
b) Ngoma huchezewa mahali wazi na penye hadhira.
c) Wachezaji huvaa maleba maalum kulingana na funzo linalonuiwa.
d) Huwa na wahusika aina mbili: watendaji na watazamaji kwa wakati mmoja.
e) Huweza kuandamana au kutoandamana na sherehe.
f) Hutofautiana kulingana na jamii husika.
Umuhimu:
a) Kuburudisha kwa ufundi wa kucheza kwa kuzingatia miondoko.
b) Kitambulisho cha jamii kwani kila moja ina aina yake ya ngoma.
c) Kuhifadhi na kuendeleza tamaduni za jamii husika.
d) Kukuza uzalendo kwa kuwafanya wanajamii kuionea fahari jamii yao.
e) Kukuza umoja na ushirikiano kwa kujumuisha watu pamoja.
f) Kuelimisha kwa kupitisha mafunzo na maarifa.

Sanaa ya Maonyesho: Matambiko

Matambiko ni utoaji wa kafara kwa Mungu, miungu, pepo, au mizimu ili wasaidiwe kutatua shida, kutoa shukrani, au kuomba radhi.
Sifa:
a) Hutolewa na wazee maarufu walioteuliwa.
b) Hufanywa mahali maalum k.v. pangoni, mwituni.
c) Huandamana na sala.
d) Huandamana na utoaji kafara k.v. kuchinja mbuzi.
e) Huandamana na maombi.

Sanaa ya Maonyesho: Maigizo ya Uganga wa Ramli

Maigizo ya uganga wa ramli ni uigizaji unaohusiana na uganga.
Sifa:
a) Mganga hujitia kujua kwa hivyo vitendo vyake ni maigizo ya uganga wa madaktari.
b) Mengi katika matendo ya mganga hayana mashiko.
c) Aghalabu kafara hutolewa.
d) Waganga wanapopiga bao huvaa maleba kama ngozi, vibuyu, pembe.
e) Huweza kuwa na fimbo maalum.
f) Lugha maalum anayodai kuitumia kuwasiliana na mizimu.
g) Mizimu humshauri mganga kuhusu ugonjwa na tiba inayofaa.
h) Mganga humchanja mgonjwa na kumpa dawa za miti shamba.
Umuhimu:
a) Wakati mwingine mizizi ya mganga huponya.
b) Huwapa watu matumaini hasa walio na magonjwa yasiyo na tiba.
c) Dawa za mganga hupunga mashetani kwa wagonjwa wake.
d) Hukutanisha ulimwengu wa mizimu na ulimwengu halisi.
e) Waganga huburudisha wanapoigiza.
Hasara:
a) Mgonjwa huenda asipone kwani matendo mengi ya mganga ni ya kukisia.
b) Dawa za uganga zaweza kumdhuru mtu.
c) Malipo ni ghali na mtu hata aweza kufilisika akitafuta tiba ya ugonjwa usiopona.
d) Mazingira ya uganga husheheni uchafu mwingi.
e) Mgonjwa huridhika kwa muda mfupi halafu uhalisia hudhihirika.
Sanaa ya Maonyesho: Ngomezi

Ngomezi ni uwasilishaji wa ujumbe kwa kupiga ngoma au zana nyingine ya kimziki.
Sifa:
a) Kuwepo kwa ngoma au ala nyingine kama panda.
b) Mapigo ya ngoma hueleweka tu na jamii husika.
c) Mapigo kufuata toni au ridhimu maalum kuwasilisha maneno fulani.
d) Kuwepo kwa hadhira au wasikilizaji.Econometrics
e) Kueleweka kwa mapigo hayo na wanajamii husika pekee.
f) Makini huhitajika ili kupata midundo.
Aina za Ngomezi:
a) Taarifa: Huarifu kuhusu jambo k.m. msimu wa kuanza kutayarisha mashamba, kuitwa katika mkutano, kazi ya ujima.
b) Tahadhari: Hutoa tahadhari kuhusu mavamizi kama wizi wa mifugo, vita, majanga kama moto, mafuriko.
c) Uhusiano: Kuita watu kwa sherehe.
Umuhimu wa Ngomezi:
a) Njia ya mawasiliano kwa jamii zisizojua kusoma.
b) Husaidia wanaokabiliwa na ugumu wa mawasiliano.
c) Kuharakisha mawasiliano katika masafa mafupi.
d) Kutoa taarifa kuhusu matukio fulani k.m. ndoa, kifo.
e) Husaidia kupitisha jumbe za dharura.
f) Kutahadharisha wanajamii kuhusu tukio la hatari/dharura k.v. vita, gharika.
g) Kuficha siri kwa kuwasilisha ujumbe kwa njia isiyoeleweka.
h) Kuhifadhi na kudumisha utamaduni wa jamii.
i) Namna ya kudhihirisha ufundi wa kutumia zana kama ngoma.
j) Kitambulisho cha jamii kwani kila jamii hupitisha ujumbe kwa mapigo tofauti.
Udhaifu wa Ngomezi:
a) Si kila mtu anaweza kufasiri ujumbe unaokusudiwa.
b) Mapigo hayasikiki mbali na hivyo husikika na idadi dogo ya watu.
c) Mapigo yaweza kuhitilafiana na hivyo kufasiriwa kwa namna tofauti.
Ngomezi za Kisasa:
a) Milio ya ambulensi, magari ya polisi, na zimamoto.
b) Kengele za kubisha hodi nyumbani zinazotumia umeme.
c) Kengele shuleni, makanisani, n.k.
d) Toni za rununu zinazowakilisha aina mbalimbali za jumbe.
e) Ving’ora vya kuashiria moto umetokea katika majumba ya horofa, benki, hospitalini.
Changamoto za Ngomezi katika Jamii ya Sasa:
a) Mwingiliano wa jamii mbalimbali unaosababisha kutofasiri ujumbe kwa njia moja inayotakikana.
b) Viwanda na majumba marefu kusababisha kutosikika kwa sauti au milio ya ngoma.
c) Njia nyingine za kisasa za mawasiliano zinazotumiwa kwa wingi na kwa wepesi.
d) Uhaba wa zana kama baragumu na zumari zilizokuwa zinatumika.
e) Mabadiliko ya maisha kuleta ubinafsi na kusababisha wengi kutoitikia wito wa vyombo.

Sanaa ya Maonyesho: Mivigha

Mivigha ni sherehe za kitamaduni zinazotokea katika kipindi fulani cha mwaka ambazo huonyesha mwanajamii ametoka kiwango kimoja hadi kingine.
Aina za Mivigha:
a) Sherehe za tohara: Kutoka utotoni hadi utu uzima.
b) Sherehe za ndoa: Kutoka kapera hadi kuoa.
c) Sherehe za kutambika: Kutoa sadaka kwa Mungu, miungu, pepo, au mizimu.
d) Sherehe za kutawazwa kwa kiongozi: Kutoka uraia hadi uongozi/utawala.
e) Shughuli za mazishi/matanga: Kutoka uhai hadi ufu.
f) Sherehe za kuwapa watoto majina.
g) Sherehe za ulaji kiapo.
h) Shughuli za posa.
i) Ibada.
Hatua:
a) Kutoa mtu rasmi kutoka kundi moja la wanajamii.
b) Kumfundisha majukumu yanayohusiana na wadhifa mpya.
c) Kumwingiza rasmi katika kundi jingine.
Sifa:
a) Huandamana na matendo au kanuni fulani (mivigha).
b) Maleba maalum huvaliwa na wahusika kuwatofautisha na hadhira.
c) Hufanyika kwa kutumia lugha maalum au kimyakimya.
d) Kuna watu aina tatu: watendaji wanaoshiriki kuimba na kucheza, wale sherehe inafanyika kwa sababu yao, na wanaoshuhudia tu.
e) Huhusisha vitendo maalum kama kula viapo, kutoa kafara, kucheza ngoma.
f) Huandamana na utoaji wa mawaidha.
g) Uigizaji hujitokeza pale mwanajamii anaingizwa katika kundi fulani kutoka jingine.
h) Huhusisha maombi.
i) Hufanywa mahali maalum sherehe hiyo inapofanyika k.m. tambiko hufanywa porini au pangoni.
j) Wahusika huweka ahadi za kutenda wema.
k) Huwa na mpangilio wa shughuli kuanzia mwanzo, kati hadi mwisho.
Umuhimu:
a) Kuburudisha kwa vile baadhi ya mivigha huhusisha nyimbo, ngoma, na uigizaji.
b) Kutoa mafunzo ya utu uzima na elimu ya jadi.
c) Mivigha ya mazishi huliwaza wafiwa.
d) Kukuza utangamano miongoni mwa wanajamii kwa kuwajumuisha pamoja katika mivigha yao.
e) Kuashiria mwanajamii ametoka kiwango kimoja cha maisha hadi kingine.
f) Kujenga uhusiano bora kati ya jamii na miungu au mizimu.
g) Kitambulisho cha jamii kwani kila moja ina aina yake ya mivigha.
h) Kudumisha mila za jamii.
i) Kuelimisha jinsi ya kukabiliana na changamoto maishani.
j) Kuadilisha kwa kufunza tabia zinazokubalika na jamii k.v. uaminifu, utiifu.
k) Kukashifu vitendo vya uoga.
l) Kukuza uzalendo kwa kuhimiza wanajamii kuonea fahari tamaduni zao.
m) Msingi wa wanajamii kujitambulisha na kuionea fahari jamii yao.
Hasara:
a) Baadhi ya mivigha huhatarisha afya na maisha k.v. kutahiri watoto wa kike.
b) Baadhi ya sherehe hukiuka maadili kama vile kwa kuruhusu matusi hata kushiriki ngono.
c) Baadhi yaweza kusababisha hasara kama vile kueneza ukimwi k.v. tohara kwa kisu kimoja.
d) Huzua tofauti za kijinsia k.v. mwanamme kujiona bora kuliko mwanamke.
e) Kuzua utabaka baina ya waliopashwa na wasiopashwa tohara.
f) Baadhi ya mivigha hukiuka malengo ya kitaifa k.m. ukeketaji ni ukiukaji wa haki za binadamu.
g) Kunayo hujaza watu hofu k.v. kufukuza mapepo kunakohitaji kafara ya binadamu.
h) Baadhi huhusisha ushirikina na hivyo kusababisha uhasama baina ya koo.
i) Baadhi hugharimu kiasi kikubwa cha pesa na kuifilisi familia.