MAANA NA UMUHIMU WA LUGHA

Maana

Shabaha
Kufikia mwisho wa kipindi, unatarajiwa kuwa na uwezo wa:

Kufafanua maana ya katiba na sheria.

Kutaja baadhi ya sheria zinazotumika katika nchi ya Kenya.

Kutaja taasisi zinazohusika na kuunda na kutekeleza sheria.

UTANGULIZI

Katiba ni sheria au kanuni zilizooanisha namna ambavyo nchi, chama au shirika linaendesha shughuli zake. Katiba ya nchi ni sheria inayooanisha misingi ya kisiasa na kuonyesha madaraka na majukumu ya serikali. Katiba hubainisha haki za wananchi.

Kidemokrasia, katiba inafaa kubatilishwa baada ya kufanyiwa marekebisho yanayokubalika na wananchi kwa jumla. Nchini Kenya tangu kupata uhuru tumekuwa tukitumia katiba iliyoundwa zama za wakoloni.

Mwaka wa 2010 wananchi walipata fursa ya kubadilisha katiba hiyo na kuchagua iliyobatilishwa ili kuwafaa kupitia kura ya maoni.

Katiba mpya nchini Kenya inafafanua haki za kimsingi za wananchi kama vile: haki ya kuishi, usawa na uhuru, usalama wa wananchi, uhuru wa dhamiri na imani ya dini na maoni. Pia katiba mpya inalinda wanahabari kwa kuwapa uhuru wa kujieleza kupitia vyombo vya habari. Katiba mpya inaendeleza utamaduni na lugha za kiasili.

Haki za wafungwa zinazingatiwa kwa mujibu wa kanuni za kibinadamu, kwa mfano masilahi ya wafungwa yanazingatiwa pia wamepewa haki ya kuchagua wawakilishi wa eneo bunge lao.

Raia kwa jumla wanalindwa na katiba katika maswala ya ndoa, jinsia, urithi, ajira na dini ambapo wanawake na wanaume wana haki sawa katika nyanja tatu za maisha: kiuchumi, kijamii na kisiasa.

Wanasheria hutunga na kujadili sheria za nchi. Sheria ya katiba huhusisha sheria za umma na zile za kibinafsi za wananchi, ilhali sheria za kimataifa hutawala shughuli za kibiashara, vikwazo vya kimazingira na mipaka, ulinzi n.k. baina ya nchi na nchi.

Katika demokrasia halisi, sheria hutafsiriwa na matawi matatu makuu: mahakama, bunge na serikali ya kuwajibika. Matawi haya ndiyo huunda vyombo vya dola vinavyohakikisha uzingativu wa sheria nchini. Kamati na idara tofauti za bunge na serikali huhakikisha sheria zinazoundwa zinatekelezwa vilivyo.

Katiba mpya inasisitiza haki za watoto kwa kuhakikisha kuwa mtoto anapata kuelimika, kutunzwa vyema na hadhulumiwi. Mtoto haruhusiwi kutengwa na wazazi wake kwa njia yoyote.

Aidha sheria hutilia mkazo matumizi ya lugha nchini. Katiba mpya inatambua aina tatu za lugha nchini: lugha rasmi, lugha ya taifa na lugha zingine kama vile za kiasili, ishara na Braille.

Ni dhahiri kuwa bunge lina jukumu la kujumuisha maoni ya vikundi tofauti vya jamii katika kuimarisha sheria zilizoundwa katika katiba.

MEMO

SHULE YA UPILI YA MADIVINI
S.L.P 1234 009
KIKWAO
SIMU: +254 056 5101600
BARUAMEME: madyhigh@yahoo.com

MEMO
KWA: WANAFUNZI
KUTOKA: MWALIMU MKUU
TAREHE: MACHI 12, 2011

KUH: MATOKEO YA MTIHANI WA KCSE 2010

Kutokana na matokeo ya mtihani wa kidato cha nne, ningependa kuwaarifu kuwa shule yetu imeweka rekodi ya ushindi kuibuka nambari tano kati ya shule ishirini bora nchini.

Kwa niaba ya Halmashauri ya shule, ningependa kuwapongeza walimu na wanafunzi kwa kazi nzuri iliyotuletea ufanisi wa kiwango hiki. Ili kuhakikisha tunadumisha matokeo bora shuleni, kila mmoja wetu anapaswa kuzingatia nidhamu, kutumia vyema mema ya wakati, maktaba na vifaa vyote vilivyomo na kuzidisha juhudi zetu katika utendaji kazi ili kufikia malengo yetu.

Elekezi Robai
Mwalimu Mkuu

Umeona na kusikia nini?
(P) Bila shaka umeona maandishi na kusikia ujumbe maalum wa mwalimu mkuu. Mwalimu mkuu anawaandikia wanafunzi wake. Barua hii imepachikwa ukutani. Barua hii huitwa memo au arifa.

Maana ya Memo
Memo ni taarifa fupi ya kiofisi ambayo hutoka kwa mtu mmoja hadi kwa wengine.

SIFA ZA MEMO

Memo huwa na sifa zifuatazo:

Hutangulizwa kwa anwani.

Huwa na ujumbe maalum.

Huwa na umbo la kipekee.

Walengwa wa habari hubainishwa.

Mwandishi hubainishwa.

Mwandishi wa memo hutia sahihi.

Huwa na sehemu tano kuu: anwani, utangulizi, mintarafu, ujumbe, mwandishi.

Huwaandikwa kwa karatasi maalum.

Neno MEMO huandikwa kwa wino uliokolezwa.

Huwa salamu hazitolewi.

Umuhimu wa Memo
Memo huwa na dhima kubwa sana hasa katika kujuza ujumbe, kuweka kumbukumbu, na kufahamisha sera za shirika au taasisi.

MAZUNGUMZO KUHUSU MEMO

GIRL: Ubao huu una arifa nyingi leo Shamir.
BOY: Kweli. Memo huwa na dhima kubwa sana hasa katika kujuza ujumbe. Hii ndiyo sababu zimepachikwa nyingi labda.
GIRL: Nafikiri ni njia rahisi ya kuwasiliana katika shirika lolote lile.
BOY: Kweli Maria. Unaona (akionyesha memo) kama hii inatuonya sisi dhidi ya matumizi mabaya ya rasilimali ya shule yetu.
GIRL: Shamir, hii nayo (akionyesha memo) inatushauri tufanye kazi kwa bidii mwaka. Angalia, imeandikwa, “Wanafunzi wote mnatarajiwa kuzidisha juhudi zenu maradufu ili mfaulu katika masomo yenu.”
BOY: Lo! Tazama hii hapa. (Akionyesha nyingine). Inaelekeza matumizi ya vizima moto. Hii nafikiri imesababishwa na visa vya moto katika shule kadhaa. Ni vizuri kila mwanafunzi kufahamu kutumia vifaa hivi. Aidha tufunzane wenyewe kwa wenyewe ili mkasa kama huu ukitokea tuweze kuukabili.
GIRL: Memo zina umuhimu mwingi tu. Huwa zinakumbusha walengwa wajibu wao kazini, kuweka kumbukumbu ya mambo yaliyojadiliwa, na kufahamisha sera za shirika au taasisi kama hii yetu.
BOY: Ala! Kumbe. Maria wewe unafahamu vizuri.
GIRL: Ah! Mimi nimesoma mambo hayo mwenyewe. Vitabu vingi vinaelezea kuhusu memo.

MUUNDO WA MEMO

Memo huwa na hatua tano muhimu:

Anwani ya shirika hutangulia na huandikwa sehemu ya juu ya karatasi.

Neno MEMO hufuata kwa herufi kubwa na kukolezwa wino.

Upande wa kushoto chini ya mstari huandikwa utangulizi:

Kwa: huonyesha walengwa wa ujumbe.

Kutoka: huonyesha mwandishi wa ujumbe.

Tarehe: huonyesha tarehe memo ilipoandikwa.

Mintarafu: hudokeza shabaha ya barua kwa herufi kubwa zilizokolezwa.

Mwili wa memo au maelezo ya mada inayoshughulikiwa huendelezwa.

Hitimisho hubeba sahihi, jina na cheo cha mwandishi.

Mfano wa Memo:

KIWANDA CHA CHAI CHA MAEMBENI
S.L.P. 998646 00300
MAEMBENI
SIMU: +452 7220 707404 474
BARUAPEPE: chaimaembeni@yahoo.com

MEMO

KWA: WAFANYIKAZI WOTE
KUTOKA: MENEJA MKUU
TAREHE: MACHI 23, 2011

MINTARAFU: NYONGEZA YA MISHAHARA

Kiwanda chetu kimepata faida kubwa msimu uliopita. Mapato ya kifedha yameongezeka maradufu miaka miwili iliyopita. Hii inatokana na juhudi za kila mmoja wetu. Kwa niaba ya Halmashauri ya Wakurugenzi, nawapongeza sana kwa bidii yenu.

Kwa shukrani na pia kuwahimiza kujibidiisha zaidi, Halmashauri ya Wakurugenzi wa kiwanda hiki wamependekeza nyongeza ya mishahara yenu.

Wafanyikazi wa kiwango cha F na G: nyongeza ya 52%.

Wafanyikazi wa kiwango cha H–J: nyongeza ya 21%.

Wafanyikazi wa kiwango cha K–P: nyongeza ya 8%.

Ni matumaini yangu kuwa nyongeza hizi zitawapa motisha wa kufanya kazi hata zaidi. Uchumi wa kiwanda unavyoimarika ndivyo wasimamizi watazidi kuchunguza na kuimarisha mishahara ya wafanyikazi wake.

Sahihi,
Abdulmajid Rajab
(Mkurugenzi Mkuu)

SHAUGHULI

Katika sehemu hii, utapata maelezo zaidi juu ya somo husika.

Bonyeza mada yoyote kati ya zilizoorodheshwa ili ufaidi.

Bonyeza mazoezi ili ujipime iwapo umeyapata yaliyofunzwa.

Unaweza pia kujipima kabla ya masomo ili kujua unayopaswa kutilia mkazo.

Sajili ya Viwandani
Haya ni mazungumzo yanayohusisha matumizi ya lugha katika maeneo ya viwandani, kati ya wafanyakazi na wasimamizi wao.

Kiwanda ni mahali ambapo mafundi au watu wenye ujuzi katika kazi maalum hutayarisha bidhaa au vifaa. Sajili hutegemea shughuli za kiwanda, wafanyakazi na vyeo vyao.

Maswali:

Mazungumzo haya ni kati ya watu wa aina gani?

Ni sifa zipi za sajili ya viwandani zinazojitokeza?

Lugha ya meneja inatofautianaje na ile ya mkurugenzi mkuu?

Hitimisho
Bila shaka umeweza kutambua sajili ya viwandani na sifa zake. Fanya utafiti zaidi ili kurahisisha mawasiliano endapo utakumbana na hali hii. Waweza kutembelea viwanda mbalimbali na kuchunguza mawasiliano kati ya wafanyakazi wa daraja tofauti.

ZOEZI – Mazungumzo Bungeni

Bonyeza na kusikiliza mazungumzo.

Hitimisho – Sajili ya Bunge

Imedhihirika kwamba sajili ya bunge ina sifa za kutumia istilahi maalum. Aidha lugha huwa ya kisheria na huzingatia nidhamu. Ili kuelewa zaidi sajili hii inakubidi kufuatilia mazungumzo hayo katika vyombo vya habari.

Vivumishi – Maelezo ya Nomino

Vivumishi ni maneno yanayotoa maelezo zaidi kuhusu nomino katika sentensi. Ni lazima kupatanisha vivumishi na nomino katika ngeli mbalimbali ili kuwa na sentensi sahihi kisarufi. Upatanisho wa kisarufi ni hali ya nomino kukubaliana na kiambishi kiwakilishi cha nomino husika katika maneno ambayo huandamana na nomino hiyo katika sentensi kama vile vivumishi.

Vivumishi – Aina Sita

Hivi ni vivumishi vinavyoeleza nomino kwa njia za kipekee. Vivumishi hivi ni vya aina sita: -ote, -o-ote, -enye, -enyewe, -ingine, -ingineo. Mfano wa sentensi: a) Wanafunzi wote wanastahili kuwa na nidhamu. b) Tunda lolote linaboresha afya. c) Mwalimu mwenyewe anawapenda watoto wake. d) Bilauri nyinginezo zinahitajika.

Vivumishi Vionyeshi

Hivi ni vivumishi vinavyoonyesha au kuashiria ilipo nomino. Vivumishi vionyeshi huitwa viashiria. Aina tatu: vya karibu, vya mbali kidogo na vya mbali sana. Mfano: mtu huyu, mtu huyo, mtu yule; kiti hiki, kiti hicho, kiti kile; jumba hili, jumba hilo, jumba lile.

Vivumishi Vimilikishi

Hivi ni vivumishi ambavyo huonyesha umiliki wa au kuwa na kitu. Viambishi hubadilika kulingana na nomino inayomilikiwa na nafsi inayomiliki. Mfano: Kalamu yangu ina wino mwekundu. Kalamu yako ina wino wa rangi ya samawati. Kalamu yake ina wino mweusi.

Vivumishi Viulizi

Hivi ni vivumishi vinavyouliza maswali kuhusu nomino. Vinapotumiwa katika sentensi ni lazima sentensi hiyo ikamilishwe kwa alama ya kiulizi. Aina tatu: -pi?, -ngapi?, gani. Mfano: Mtoto yupi anapenda kusoma? Mishipi gani inatumika kama sare ya shule yetu? Vyumba vingapi vimesafishwa?

Vivumishi vya Idadi

Hivi ni vivumishi vinavyotaja idadi ya nomino. Kuna vinavyotaja idadi maalum na vyenye kutaja idadi kwa jumla. Mfano wa idadi maalum: Tembe mbili za dawa zilimezwa. Viti vitatu vimetengenezwa. Mfano wa idadi jumla: Chakula kingi kimebaki. Maji mengi yamehifadhiwa.

Vivumishi vya A-unganifu

Hivi ni vivumishi vinavyohusisha nomino moja na nyingine. Vivumishi hivi huishia kwa herufi 'a'. Mfano: Mtu wa watu. Chama cha wananchi. Mizizi ya mimea. Nyumba za wazee. Gari la mwalimu.

Vivumishi Visisitizi

Hivi ni vivumishi ambavyo husisitiza nomino fulani. Huundwa kwa kurudia vivumishi vionyeshi. Visisitizi hujitokeza katika viwango vitatu: nomino ikiwa karibu, nomino ikiwa mbali kidogo, nomino ikiwa mbali. Mfano: Jiwe lili hili ndilo lililowafaa waashi; Taarifa iyo hiyo ndiyo ilinipa matumaini; Machungwa yale yale yaliwaburudisha watu; Papa yuyo huyo ndiye aliyepikwa.

Vivumishi Vinavyohusisha Nomino

Hivi ni vivumishi vinavyohusisha nomino moja na nyingine. Huishia kwa herufi ‘a’. Mfano: Mtu wa watu; Chama cha wananchi; Mizizi ya mimea; Nyumba ya wazee; Shule ya watu wote.

Vivumishi vya Pekee

Hivi ni vivumishi vinavyoeleza nomino kwa njia za kipekee, kila kimojawapo kina maana mahsusi. Aina sita: -ote, -o-ote, -enye, -enyewe, -ingine, -ingineo. Mfano wa sentensi: Wanafunzi wote wanastahili kuwa na nidhamu; Tunda lolote huboresha afya; Mwalimu mwenyewe anawapenda watoto wake; Bilauri nyinginezo zinahitajika; Kitabu chenye manufaa kimenunuliwa; Maji mengine yanahitajika.

Vivumishi Vionyeshi

Hivi ni vivumishi vinavyoonyesha au kuashiria ilipo nomino. Pia huitwa viashiria. Aina tatu: vya karibu, vya mbali kidogo na vya mbali sana. Mfano: Mama yule anaenda sokoni; Kiti hiki ni cha mtoto; Magoti yangu haya yanauma; Ukuta huo una rangi gani?; Chai hii haina sukari.

Viunganishi – Viongezi au vya Kuongeza

Viunganishi hivi huleta dhana ya 'zaidi ya'. Mifano: na, tena, pia, aidha, pamoja na, zaidi ya. Sentensi: Utulivu wake na bidii yake ilimfanya atuzwe katika hafla hiyo; Wanafunzi pamoja na walimu wao waliingia maabara; Fatma aliruhusiwa kwenda Mombasa na wewe pia utaandamana naye.

Viunganishi Visababishi / vya Sababu

Viunganishi hivi hutoa sababu ya kutendeka kwa jambo. Huweza kutumika mwanzoni au katikati ya sentensi. Mifano: kwa sababu, kwa vile, na, kutokana na. Sentensi: Wanafunzi walisherehekea kwa sababu ya matokeo yao bora; Kwa vile hakuwa na nauli hakuendelea na safari yake.

Viunganishi – Asili ya Kibantu

Kiunganishi cha asili ya Kibantu ni 'na'. Mfano: Mtoto na mzazi wametoka shambani; Waziri mkuu na naibu wake wanaelekea bungeni.

Viunganishi – Asili ya Kigeni

Kuna viunganishi vya asili ya kigeni. Mfano: fauka ya, ilhali, sembuse/seuze. Sentensi: Zuleka anawasaidia majirani wake sembuse aila yake; Nchi zinazoendelea zina uwezo wa kuyaboresha maisha ya raia wake seuze nchi zilizoendelea; Aliniagiza kwenda kwake ilhali hakunipa nauli.

Aina za Vitenzi

Vitenzi hugawanyika katika makundi yafuatayo: vitenzi halisi, vikuu, visaidizi, vishirikishi na sambamba.

Vitenzi Halisi

Vitenzi halisi huarifu tendo linalotendwa na kitu chochote chenye uwezo wa kutenda. Mfano: Mkulima analima shamba; Watalii walizuru nchi yetu; Abdul atatembelea Afrika Kusini; Mutua anasakura kwenye mtandao; Faiza amempigia mama simu.

Vitenzi Vikuu

Kitenzi kikuu huelezea tendo kuu katika sentensi. Huhusisha ujumbe kwa msaada wa kitenzi kisaidizi. Mfano: Marangi anapenda sana kupaka rangi; Wanafunzi wamekuwa wakisoma tangu asubuhi.

Kitenzi Kisaidizi

Kitenzi hiki huandamana na kitenzi kikuu ili sentensi ilete maana kamilifu. Mfano: Mwalimu alikuwa anawafunza wanafunzi; Umewahi kumwona fisi; Amina alijitahidi kumbebea mzee huyo mzigo; Hataenda kuogelea mtoni.

Vitenzi Vishirikishi

Vitenzi vishirikishi vinashirikisha kiima cha sentensi na kijalizo. Mfano: Kisu hiki ni kikali. Aina mbili: vipungufu na vikamilifu. Vipungufu huchukua viambishi nafsi/vya ngeli. Vikamilifu huchukua viambishi vya njeo/wakati/hali/nafsi/ngeli. Mfano: Wanafunzi wanastahili kuwa darasani; Wabunge walikuwa wangali bungeni; Wanakijiji watakuwa wakihudhuria arusi.

Vitenzi Sambamba

Hivi ni vitenzi vinavyotokea katika mfululizo. Mfululizo unaweza kuhusisha kitenzi kisaidizi, kishirikishi au halisi. Mfano: Wanafunzi wanakimbia wakiimba uwanjani; Watahiniwa walikuwa wanataka kujiandaa kupita mtihani; Wakulima wangali wanalima.

Malengo ya Kipindi

Kufikia mwisho wa kipindi unapaswa: 1. Kufafanua maana ya vitenzi; 2. Kubainisha aina za vitenzi; 3. Kutumia vitenzi katika sentensi.

Vitenzi Kisaidizi

Kikundi kitenzi ni sehemu inayohusisha kitenzi na pengine maneno mengine kama kielezi, shamirisho, kishazi tegemezi na kadhalika. Kitenzi kinaweza kuwa kikuu, halisi, kishirikishi, au kisaidizi. Mfano: Juma anaimba vizuri; Mombasa ni mji safi; Mwanafunzi anasoma kitabu chake.

Vitenzi Vishirikishi

Vitenzi sambamba hutokea katika mfululizo. Mfululizo unaweza kuhusisha kitenzi kisaidizi au kishirikishi na kitenzi halisi. Mfano: Wanafunzi wanakimbia wakiimba uwanjani; Watahiniwa walikuwa wanataka kujiandaa kupita mtihani; Wakulima wangali wanalima. Katika kila mfano, vitenzi vinasambazwa kati ya vitenzi vikuu na visaidizi.

Yambwa / Kitondo

Nomino inayotendewa jambo. Huathiriwa na tendo kwa njia isiyo moja kwa moja. Mfano: Watoto wametambiwa hadithi na babu; Mwashi amemjengea Farida nyumba nzuri; Kasisi alinipa mawaidha bora; Mpishi amekupikia chai tamu. Viambishi viwakilishi nomino vinaweza kuchukua nafasi ya kitondo.

Yambwa Ala / Kitumizi

Hurejelea kifaa kinachotumika kufanikisha tendo. Mfano: Wanafunzi wanaandika kwa kalamu ya wino; Tulisafiri kwa gari la moshi; Waimbaji wanaimba kwa tarumbeta; Wanafunzi wanasoma kwa miwani.

Chagizo (CH)

Sehemu ya sentensi baada ya kitenzi au yambwa/shamirisho. Huwa kielezi au kirai kielezi. Mfano: Mkulima anapanda miti sasa; Mwanafunzi anasoma kitabu kwa makini; Mtoto anacheza mpira uwanjani; Mara kwa mara mimi huandikiwa barua kwa kalamu nzuri.

Aina za Yambwa / Virai

Kirai Nomino: Neno kuu ni nomino au kiwakilishi chake. Mfano: Mama mpole amefika; Moshi ambao hutoka viwandani ni hatari; Mwanafunzi bora ametuzwa; Baba na mama wamefika. Kirai Kivumishi: Neno kuu ni kivumishi, hufafanua sifa za nomino. Mfano: Mwashi amejenga jumba kubwa sana; Kasisi yule mwanasiasa amewapotosha wananchi; Nguo yangu mpya imepotea; Gari kubwa jeusi la mwalimu limepakwa rangi upya. Kirai Kielezi: Neno kuu ni kielezi, mwandamano wa vielezi. Mfano: Panya ameingia shimoni haraka mno; Tutaenda kuchezea uwanjani kasarani kesho alasiri; Utandawazi umeenea vururu kote dunia. Kirai Kihusishi: Neno kuu ni kihusishi, hufanya kazi ya kihusishi. Mfano: Ndege ametua juu ya mti; Uongozi wa nchi hii umeimarika sana; Shule yetu iko karibu na bwawa la sulu; Kijiti cha mti huo kimevunjika.

Vishazi

Kishazi ni kundi la maneno lenye muundo wa kiima na kiarifa. Kuna vishazi huru na vishazi tegemezi. Vishazi huru vinaweza kujisimamia kimaana. Mfano: Kengele imelia; Wanafunzi wameingia darasani; Ukuta uliojengwa umebomoka; Mvua imenyesha kwa wingi hivyo wakulima wamevuna mazao mengi; Nilitamani sana kuhudhuria arusi yake; Katiba iliyopitishwa itaimarisha maisha ya wananchi. Vishazi tegemezi haviwezi kujisimamia kimaana. Mfano: Ungesikia ushauri wa mwalimu ungepita mtihani; Akimlipia nauli atamletea vitabu hivyo; Maadam umeniomba msamaha, nimekusamehe na kusahau; Wananchi wakibadilisha mienendo yao maenezi ya ugonjwa wa ukimwi yatapungua; Mwajiri aliyekiuka haki za watoto ameshtakiwa.

Uchanganuzi wa Sentensi

Kutenga sentensi katika sehemu mbalimbali za kisarufi. Sentensi inaweza kuchanganuliwa kwa mtindo wa mchoro wa matawi, mtindo wa mistari, au mtindo wa visanduku. Sentensi sahili: S-KN+KT. Sentensi ambatano hutumia michoro ya matawi. Mfano: Mwalimu: Karani unaweza kutukumbusha kirai kihusishi ni nini? Karani: Kirai kihusishi ni kundi la maneno ambalo hufanya kazi ya kihusishi na neno lake kuu ni kihusishi. Mwalimu: Hongera Karani. Nitakupa mifano ya sentensi zenye kutumia kirai husishi.

Aina za Vishazi

Kuna aina mbili za vishazi: vishazi huru na vishazi tegemezi. Vishazi huru vinaweza kujisimamia kimaana vikiondolewa katika muktadha wa sentensi kuu. Vishazi tegemezi huhitaji vishazi vingine ili kuleta maana. Lengo la kipindi: 1) Kufafanua umbo la sentensi sahili, ambatano na changamano. 2) Kuchanganua aina tofauti za sentensi kwa mtindo wa mchoro wa matawi, mistari, na visanduku.

Vitenzi vya Asili ya Kibantu

Hivi ni vitenzi vinavyomalizika kwa irabu 'a'. Mfano: soma, cheza, enda, imba, lima. Mnyambuliko wa vitenzi ni hali ya kuongezea silabi kwenye kitenzi ili kukipa maana zaidi. Vitenzi hutumika katika kauli mbalimbali.

Vitenzi vya Asili ya Kigeni

Vitenzi hivi kwa kawaida vinaishia kwa irabu 'e', 'i', au 'u'. Hutokana na lugha za kigeni kama Ki-arabu. Mfano: sahau, samehe, thamini, fuzu, fariji, salimu, safiri, durusu, zuru, hukumu. Mnyambuliko huonyesha namna ya kutumia vitenzi hivi kwa silabi tofauti.

Vitenzi vya Silabi Moja

Hivi ni vitenzi vyenye tamko moja au silabi moja. Mara nyingi huongezewa kiambishi 'ku-' ili kutamkika ipasavyo. Mfano: -la → kula; -ja; -pwa; -pa; -wa; -chwa; -nywa; -nya; -pwa; -fa. Lengo: Kubainisha vitenzi vya asili ya Kibantu, vigeni, na silabi moja, pamoja na kunyambua kauli mbalimbali.

Mzizi na Shina la Kitenzi

Mzizi wa kitenzi ni sehemu inayobakia baada ya kuondolewa kwa viambishi awali na tamati. Mizizi ya vitenzi vya Kibantu huwa mizizi funge au ambata. Shina la kitenzi huundwa kuambikiza irabu 'a' katika mzizi. Mfano: fupi → fupisha; bora → boresha; sanif → sanifisha; chafu → chafua; kamili → kamilisha.

Uundaji wa Nomino

Nomino huundwa kutokana na: a) Nomino nyingine, b) Vivumishi, c) Vitenzi. Uundaji kutokana na mzizi wa nomino: Mtu ni utu; Mdeni amenilipa deni langu; Kiwango cha umaskini kinapozidi, idadi ya maskini huongezeka marudufu; Daktari alirudi chuoni kupigia msasa ujuzi wake wa udaktari. Uundaji kutokana na mzizi wa kitenzi: Nilikula chakula kitamu sana jana; Baada ya kuomba, ombi langu lilijibiwa; Msafiri huyo alisafiri kwa muda wa siku arobaini; Rudisha aliibuka mshindi baada ya kuwashinda wanariadha wengine wote. Uundaji kutokana na mzizi wa kivumishi: Umoja wao uliwafanya kuwa kitu kimoja; Jumba hilo likuwa chafu sana; Yeye ni mwerevu kwelikweli; Bidhaa bora hutegemea ubora wa malighafi.

Mfano wa Mnyambuliko wa Vitenzi Kutoka kwa Vivumishi

Fupi → fupisha; Bora → boresha; Sanifu → sanifisha; Chafu → chafua; Kamili → kamilisha. Sentensi: Meza fupi ilifupishwa zaidi na seremala; Chakula bora huboresha afya; Lugha sanifu ya Kiswahili iltokana na kusanifishwa kwa lahaja ya Kiunguja; Watu wengi huchafua mazingira kwa kutupa vitu vichafu ovyo ovyo; Alikamilisha maandishi yake yakawa taarifa kamili.

Uundaji wa Vivumishi

Vivumishi huweza kuundwa kwa kutumia maneno mengine kama vile nomino na vitenzi.

Kutoka kwa mzizi wa nomino:
a) Mtu huyo mwerevu alijitajirisha kwa kutumia werevu wake.
b) Wahusika wajinga hutumiwa katika fasihi ili kuonyesha ujinga miongoni mwa watu.
c) Wembamba wake ulimwezesha kuivaa nguo hiyo nyembamba.

Kutoka kwa mzizi wa vitenzi:
a) Ingawa mzee yule mlemavu amelemaa miguu yote, anajitahidi kutembea kwa mkongojo.
b) Nilikutana na mtu mtulivu sana, alikuwa ametulia kama maji ya mtungi.
c) Usipopoa hutaweza kuwa mpole kwa watu wengine.
d) Msichana huyu mnyamavu alinyamaza tu kimya bila kujitetea.

Lengo:
i) Kutambua aina tofauti tofauti za maneno
ii) Kuunda maneno mapya kutokana na maneno mengine
iii) Kuyatumia maneno hayo katika sentensi

Nomino Kutokana na Nomino

1) Hutumiwa kama kiwakilishi cha nafsi ya pili umoja (wewe)
a) Nitakusomea riwaya ya Utengano.
b) Mwalimu anakuita.
c) Watakutumbuiza ukiwaruhusu.

Hutumiwa kama kiwakilishi cha mahali
a) Kuliko na fujo kuna wasiwasi.
b) Kwenye miti kuna wajenzi.
c) Wanafunzi wataimbia huku.

Kiambishi NDI-

Kutumiwa kwa namna mbili:
a) Pamoja na kitenzi kishirikishi kipungufu kwa mtindo wa kufupisha
b) Kuonyesha msisitizo (kinachozungumziwa)

Mfano: Ndisi (ni sisi), Ndiwe (ni wewe), Ndiye (ni yeye), Ndio (ndio wao)

Kiambishi JI-

Kutumika kwa namna zifuatazo:
a) Kama kiambishi cha ngeli ya li-: jino, jiko, jipu
b) Kuonyesha ukubwa wa nomino: jitu liliwahangaisha wanakijiji
c) Kuonyesha dharau: jiatu, jivulana, jizee
d) Kama kiambishi cha urejeshi katika vitenzi: nilijikata, ulijikosea, alijitia hatarini
e) Kuunda nomino kuonyesha mtu anayefanya kitendo: Mlimaji alipata mavuno mengi; Msemaji alielewa kwa urahisi

Uundaji wa Vitenzi Kutokana na Nomino

1) Neno "kwa" hutumika kuonyesha mahali
a) Nitakula chamcha kwa Ahmed.
b) Mkutano utakuwa kwa Nyaga.
c) Walipofika kwa nyanya walishangazwa na jinsi walivyopokelewa kwa mikono miwili.

"Kwa" hutumika kuonyesha sehemu ya kitu kizima
a) Wanafunzi ishirini kwa hamsini wanajizatiti.
b) Atieno alipata themanini kwa mia katika somo la Kiswahili.

Kuonyesha jinsi kitendo kilivyofanyika
a) Walisherehekea arusi hiyo kwa furaha.
b) Uchaguzi huo ulimalizika kwa amani.

Kuonyesha umilikaji
a) Kule kwao kunaogofya.
b) Kuimba kwake kuliwafurahisha.

Kuonyesha dhana ya 'pamoja na'
a) Napenda kula wali kwa mchuzi wa samaki.
b) Mkutano huo ulihudhuriwa na wazee kwa vijana.

Kuonyesha kitu kilitumiwa kufanya jambo fulani
a) Aliambua mhogo kwa kisu.
b) Alichanja kuni kwa shoka.

Kuonyesha kusudi, nia au sababu
a) Waliadhibiwa kwa uovu walioutenda.
b) Alimwendea nyanya kwa kutaka kumjulia hali.

Ila na Labda

Ila: Kiunganishi kinacholeta dhana ya kinyume au isipokuwa

Alipopatwa na msiba jamaa zake walimtoroka ila rafikize.

Alijaribu kumshawishi katika swala hilo ila hakukubali.

Anab alitarajiwa mkutanoni ila hakufika.

Labda: Huonyesha shaka au kutokua na uhakika
a) Labda sitampata kwake nyumbani.
b) Najihisi kichefuchefu labda nina malaria.
c) Sijui viliko vijiko labda tumwulize mama.

Utandawazi

Utandawazi ni kuunganishwa kwa jamii kimataifa au kiuchumi.

Manufaa:

Umeimarisha maisha ya binadamu

Hali ya mawasiliano imeboreshwa

Dunia imefikia kuunganishwa kiasi cha kuwa kama kijiji

Matatizo:

Kupanuka na kusuasua kwa uchumi katika baadhi ya nchi

Utabaka na kutofautiana kwa nguvu ya kiuchumi na kisiasa

Viongozi wa nchi zisizounganishwa kujiona wamewekwa pembezoni

Migawanyo ya mitazamo:

Kundi linalopinga utandawazi: linaona ni ukoloni mamboleo

Kundi linalounga utandawazi: linataka kudhibiti rasilimali za dunia

Mfumo wa maisha:

Utandawazi umebadilisha utoaji wa huduma, masoko na uchumi

Kila eneo linaweza kuamua bei za bidhaa

Maendeleo ya Kiteknolojia

Maendeleo ya kiteknolojia yameenea katika:

Elimu

Mawasiliano

Uchukuzi

Biashara

Zaraa

Utabibu

Usalama

Ofisi

Mfano wa matumizi:

Kufurahia na kutumia teknolojia katika maisha ya kila siku

Kuendeleza nyanja za elimu, biashara na mawasiliano

Uchukuzi na Mawasiliano

Tazama picha zifuatazo.

Biashara

Kuna mitambo mingine mingi na vifaa vya kiteknolojia vinavyotumiwa katika sekta ya biashara. Taja mifano zaidi mbali na hii iliyotolewa.

Zaraa

Zaraa au sekta ya kilimo imesheheni matumizi ya kiteknolojia. Kila kukicha ndivyo uvumbuzi mpya unajitokeza. Utafiti unazidi. Umewahi kusikia kuhusu kutumbishwa kwa mifugo? Jaribu kutafuta makala zaidi ujisomee.

Mafunzo Meme

Tazama picha hizi. Hawa wanafunzi wanafanya nini?

Matibabu

Sikiliza na kutazama mazungumzo haya. Nyumbani.
Tazama picha hizi. Teknolojia ya nyumbani imerahisisha sana kazi za nyumbani. Tafuta makala zaidi kuhusu teknolojia hii ili upate maarifa zaidi.

Mazingira

Kufikia mwisho wa kipindi hiki, unatarajiwa kuweza:
a) Kueleza maana ya mazingira
b) Kuangazia aina mbalimbali za mazingira
c) Kufafanua umuhimu wa mazingira
d) Kueleza njia mbalimbali za kuhifadhi mazingira

Maelezo:
Mazingira ni hali au mambo yaliyomzunguka kiumbe pale anapoishi, kama vile hali ya anga, ardhi, majumba, miti, mito na bahari.

Umuhimu wa Mazingira:

Maji: kunywa, kufulia, kupikia, kunyunyizia mimea

Miti: chakula, mandhari, mvua, dawa, vitu vya nyumbani

Milima na mabonde: vivutio vya watalii, fedha za kigeni, mandhari, mvua

Uharibifu wa Mazingira:
a) Moshi kutoka viwandani huchafua hewa
b) Ukataji ovyo wa miti husababisha jangwa, mito na maziwa kukauka
c) Utupaji ovyo wa taka hufanya mandhari kuwa chafu na kuleta maradhi
d) Kumwaga taka katika mito, maziwa na bahari

Njia za Kuhifadhi Mazingira:
a) Kuelimisha watu kuhusu umuhimu wa mazingira
b) Kupanda miti zaidi
c) Kunadhifisha mazingira
d) Kuwa na sera au sheria zinazotetea uhifadhi wa mazingira

Katiba

Katiba ni sheria au kanuni zinazooanisha jinsi nchi, chama au shirika linaendesha shughuli zake. Katiba ya nchi hubainisha misingi ya kisiasa, madaraka, majukumu ya serikali na haki za wananchi.

Katiba ya Kenya (2010) inafafanua haki za kimsingi: kuishi, usawa, uhuru, usalama, uhuru wa dhamiri, uhuru wa kujieleza

Inalinda wanasheria, wanahabari, na inawapa wananchi usawa katika ndoa, jinsia, urithi, ajira na dini

Inatambua lugha rasmi, lugha ya taifa na lugha za asili, ishara na Braille

Mfumo wa Katiba:

Wanasheria hutunga na kujadili sheria

Sheria za kibinafsi na kimataifa zinahusiana na katiba

Matawi matatu: mahakama, bunge, serikali ya kuwajibika

Katiba inasisitiza haki za watoto na matumizi ya lugha

Memo

Memo ni taarifa fupi ya kiofisi kutoka kwa mtu mmoja hadi kwa wengine.

Muundo wa Memo:

Anwani ya shirika sehemu ya juu

Neno 'MEMO' kwa herufi kubwa

Utangulizi: Kwa, Kutoka, Tarehe, Mintarafu

Mwili wa memo

Hitimisho: sahihi, jina, cheo cha mwandishi

Maagizo

Maagizo husaidia:
i) Kuelekeza kitendo ipasavyo
ii) Kuondoa madhara
iii) Kudumisha nidhamu
iv) Kuelewa kifaa kinavyofanya kazi
v) Kulenga ubora

Mfano wa Maagizo:
22. Hakikisha simu ina vifaa vyote
23. Fungua uchopeke kadi ya simu
24. Chopeka seliumeme pahali pake
25. Weka simu kwa stima ipate chaji tosha
26. Betri ikishajaa chaji izibue
27. Ianzishe kufanya kazi

Ratiba

Ratiba ni mpangilio wa matukio ya shughuli au hafla kulingana na wakati.

Aina za Ratiba:
a) Masomo
b) Mashindano
c) Sanaa na maonyesho
d) Arusi
e) Mazishi

Matangazo

Aina za Matangazo:
a) Matukio maalum
b) Zabuni
c) Mikutano
d) Matokeo ya mitihani

Mfano wa Tangazo la Biashara (Safaricom):

Viambata vya lugha: picha na nyimbo

Lugha ya ushawishi: "nafurahia"

Majina ya bidhaa na kampuni

Lugha ya chuku

Kusifu bidhaa

Sentensi fupi

Methali

Methali ni fungu la maneno lenye maana maalum:

Ina maana ya juu na ya ndani

Insha ya methali hufafanua methali kupitia kisa au hadithi

Mfano:

"Jifya moja haliinjiki chungu": maana ya ndani ni mtu pweke hawezi kufanya jambo kikamilifu, watu wakiungana wanaweza kufanya mengi

"Fimbo ya mbali haiui nyoka": mtu aliyembali hawezi kusaidia ukiwa na dharura ila yule aliye karibu

Insha ya Mawazo

Insha ya mawazo hutumia lugha ya mvuto, wahusika wa kufikirika, na uhalisia wa maisha.

Huzingatia sarufi na uwakifishaji

Msamiati hujikita katika mada

Huonyesha msimamo wa mwandishi