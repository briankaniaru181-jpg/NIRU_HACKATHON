USHAIRI WA 1

Soma shairi lifuatalo kwa makini:

1. Naja sasa ni ndiyani, naja kwetu Mzalendo
Naja nirudi nyumbani, nilowekwa nako kando
Kwetu’ mi nakutamani, kulo na mwingi uhondo
Nijaye ni yule nyundo, misumari hadharini

2. Naja kwingine kuwapi, kulojaa langu pendo?
Huenda nende kwinginepi, sawa nako kwa muundo?
Kaa kwingine anapi, ela kwenye lakwe gando?
Nijaye ni ile nyundo, misumari hadharini

3. Naja nije rudi papo, panigedeme mgando
Ningaambwa kwetu hapo, kwamba kwanuka uvundo
Sitakwenda penginepo, tarudi kuko kwa mwando
Nijaye ni ile nyundo, misumari hadharini

4. Naja sitapakimbiya, ningambwa kuna vimondo
‘Takuja kuvilekeya, vinganijiya kwa vundo
nilipozawa tafiya, sikimbii kwenda kando 
Nijaye ni ile nyundo, misumari hadharini

5. Naja hiwa ‘mekomaa, kuzidi nilivyo mwando
Tena n’najiandaa, kwa fikira na vitendo
Kwetu nije kuifaa, na kuitiliya pondo
Nijaye ni ile nyundo, misumari hadharini

6. Naja na ingawa naja, siwaeki mifundo
Moyo wangu ushatuja, mawi nalotendwa mwando
Ela wataoningoja, na vyao viwi vitendo
Nijaye ni ile nyundo, misumari hadharini

Maswali kuhusu Ushairi wa 1

a) Eleza jinsi ‘uzalendo’ wa mshairi unavyojitokeza katika beti za 1 na 2. (alama 4) 
b) Fafanua jazanda zinazopatikana katika mshororo: *Kaa kwingine anapi, ela kwenye lakwe gando?* (alama 2) 
c) Andika ubeti wa tatu katika lugha nathari. (alama 4) 
d) (i) Katika ubeti wa 5 mshairi amebadilika. Eleza. (alama 2) 
 (ii) Ananuia kufanya nini pindi arudipo? (alama 2) 
e) Eleza ujumbe unaopatikana katika ubeti wa 6. (alama 2) 
f) Andika maneno haya katika Kiswahili sanifu: 
 - Mwando 
 - Ningambwa (alama 2) 
g) Kibwagizo cha shairi kinampa sifa gani mshairi? (alama 2) 

MWONGOZO WA KUSAHIHISHA SHAIRI WA 1

7) Uzalendo
(i) Anarudi kwao 
(ii) Anapenda kwao 
(iii) Anatamani kwao 
(iv) Nyumbani kunamlisha 
(v) Ndiko kuna uhondo 
(vi) Hawezi kulinganisha kwao na kwingine 
(Zozote 4 x 1 = 4)

b) Jazanda 
(i) Anajilinganisha na kaa na angeishi baharini mahali pakubwa 
(ii) Kaa ana lile gando, kifaa cha chakula, pia kama silabi/paini/nyumba ambapo pana chakula na usalama. Kwao ni kwao ndipo palipo na riziki, usalama na utulivu 
(2 x 1 = 2)

c) Lugha Nathari 
(i) Ninarudi hapo kwetu 
(ii) Hata nikiambiwa pananuka 
(iii) Siendi pengine narudi hapo tu 
(iv) Nyundo / Mjuzi / Bingwa / Shujaa / Mweledi / Stadi – ninakuja, misumari jihadhari 
(4 x 1 = 4)

d) 
(i) Amekomaa zaidi, anajiandaa kwa fikira na vitendo (2) 
(ii) Kuifaa nchi yake, kuleta maendeleo, kurekebisha mji, kuondoa uhasama (2)

e) Yeye hana kinyongo anapokuja, lakini kwa waliomtenda na wanaomngojea kwa maovu atapambana nao (2)

f) Maneno katika Kiswahili sanifu: 
(i) Mwando → Mwanzo 
(ii) Ningambwa → Ningeambiwa 
(2 x 1 = 2)

g) Sifa ya mshairi kutokana na kibwagizo: 
(i) Hajabadilika (ni ile nyundo, bado yu tayari) 
(ii) Bado yu tayari kupambana na matatizo, ni mtekelezi 
(2 x 1 = 2)

USHAIRI WA 2

Soma shairi hili kisha ujibu maswali.

Jukwani naingia, huku hapa pasokota, 
Kwa uchungu ninalia, hii tumbo nitaikata, 
Msiba mejiletea, nimekila kiso takata, 
We tumbo nitakupani, uwe umetosheka? 

Wazee hata vijana, wote umewasubua, 
Huruma nao hauna, heshima kawakosea, 
Ukambani na Sagana, hata mbwa wararua, 
We tumbo nitakupani, uwe umetosheka? 

Wahasibu ofisini, kibwebwe mejifunga, 
Miaka mingi vitabuni, ili wasikose unga, 
Nadhari wanadhamini, hesabu wanazirenga, 
We tumbo nitakupani, uwe umetosheka? 

Wapenzi wa kiholela, pia wanakuogopa, 
Baada yao kulala, wana wao wanatupa, 
Wakihitaji chakula, wanachokora mapipa, 
We tumbo nitakupani, uwe umetosheka? 

Wafugaji hata nao, kama dawa wakwamini, 
Hawajali jiranio, wamesusia amani, 
Wanaiba ng'ombe wao, na kuzua kisirani, 
We tumbo nitakupani, uwe umetosheka? 

Nayo mizozo ya maji, kaonekana kwa mara, 
Hiyo nayo ni dibaji, sababu sio harara, 
Njaa wahepe wenyeji, huo ndio mkarara, 
We tumbo nitakupani, uwe umetosheka? 

Ningeweza kukuuza, ingekuwa siku njema, 
Tena kwa bei ya meza, sokoni nimesimama, 
Wala tena singewaza, kuhusu wali na sima, 
We tumbo nitakupani, uwe umetosheka? 

Hatima umefikika, naenda zangu nikale, 
Mate yanidondoka, kwa mnukio wa wale, 
Naomba kwenda kukaa, wala sio nikalale, 
We tumbo nitakupani, uwe umetosheka? 

MASWALI – USHAIRI WA 2

i) Lipe anwani mwafaka shairi hili. (Alama 2) 
ii) Shairi hili ni la aina gani? Toa sababu. (Alama 2) 
iii) Huku ukitolea mifano mwafaka, taja arudhi zilizotumiwa katika ubeti wa tatu. (Alama 4) 
iv) Andika ubeti wa nne kwa lugha nathari. (Alama 4) 
v) Thibitisha kuwepo kwa idhini ya ushairi. (Alama 2) 
vi) Taja madhila anayoelezea mtunzi wa shairi hili yaletwayo na tumbo. (Alama 4) 
vii) Elezea maana ya maneno yafuatayo. (Alama 2) 
(a) Dibaji 
(b) Harara 

USHAIRI WA 4

Soma shairi lifuatalo, kisha ujibu maswali:

Sinisumbuwe akili, nakusihi e mwendani,
Afiya yangu dhahili, mno nataka amani,
Nawe umenikabili, nenende sipitalini,
Sisi tokea azali, twenda zetu mizimuni,
Nifwateni sipitali, na dawa ziko nyumbani?

Mababu hawakujali, wajihisipo tabani,
Tuna dawa za asili, hupati sipitalini,
Kwa nguvu za kirijali, mkuyati uamini,
Kaafuri pia kali, dawa ya ndwele Fulani,
Nifwateni sipitali, na dawa ziko nyumbani?

Mtu akiwa halali, tumbo lina walakini,
Dawa yake ni subili, au zongo huauni,
Zabadi pia sahali, kwa maradhi yalondani,
Au kwenda wasaili, wenyewe walo pangani,
Nifwateni sipitali, na dawa ziko nyumbani?

Mtu kwenda sipitali, ni kutojuwa yakini,
Dakitari k’ona mwili, tanena kensa tumboni,
Visu vitiwe makali, tayari kwa pirisheni,
Ukatwe kama figili, tumbo nyangwe na maini,
Nifwateni sipitali, na dawa ziko nyumbani?

Japo maradhi dhahili, kuteguliwa tegoni,
Yakifika sipitali, huwa hayana kifani,
Wambiwa damu kalili, ndugu msaidieni,
Watu wakitaamali, kumbe ndiyo buriani,
Nifwateni sipitali, na dawa ziko nyumbani?

Mizimu wakupa kweli, wakueleze undani,
Maradhiyo ni ajali, yataka vitu thamani,
Ulete kuku wawili, wa manjano na kijani,
Matunda pia asali, vitu vyae chanoni,
Nafwatani sipitali, na dawa zi mlangoni?

Maswali kuhusu Ushairi wa 4

a) Lipe kichwa mwafaka shairi hili. (alama 2)

b) Eleza lengo la mtunzi alipotunga shairi hili. (alama 2)

c) Mbona mshairi hataki kwenda hospitali? Eleza. (alama 4)

d) Kwa kuzingatia muundo wa shairi hili, eleza mbinu zilizotumika. (alama 6)

e) Kwa nini mshairi alitumia ritifaa katika ushairi? (alama 2)

f) Andika maana ya maneno yafuatayo yalivyotumika katika shairi: (alama 4)
 i) Dhahili
 ii) Azali
 iii) Sahali
 iv) Tumbo nyangwe

MWONGOZO WA KUSAHIHISHA USHAIRI WA 4

a) Kichwa mwafaka:
 - “Sipitali na Madawa Asili”
 - Mbadala: “Nifwateni Sipitali, Madawa Ziko Nyumbani”

b) Lengo la mtunzi:
 - Kupigia debe miti-shamba na madawa ya asili.
 - Kukosoa huduma za hospitali ambazo hazitoshi au zina hatari.

c) Sababu mshairi hataki kwenda hospitali:
 - Tangu zamani, watu huenda mzimuni badala ya hospitali.
 - Madawa ya asili yapo nyumbani.
 - Hapendi upasuaji, kwa sababu mtu anaweza kupoteza maisha.
 - Tunafuata mafunzo/misaada ya mababu wetu.

d) Mbinu zilizotumika:
 - Inkisani: maneno kama “tabani”, “wambiwa”
 - Mazida: dhana ya afya/maradhi
 - Takhmisa: mshororo wenye mistari mitano
 - Kibwagizo: usemi wa kurudia “Nifwateni sipitali, na dawa ziko nyumbani?”
 - Mtiririko: vina vya kati ni “li” na vya utao ni “ni”
 - Mizani: mistari 16 kwa kila mshororo

e) Sababu ya kutumia ritifaa:
 - Kuimarisha usemi au kutoa msisitizo kwa wazo la msingi.

f) Maana ya maneno:
 i) Dhahili – hafifu, isiyo na nguvu
 ii) Azali – zamani
 iii) Sahali – nafuu
 iv) Tumbo nyangwe – utumbo mdogo

USHAIRI WA 3

Soma shairi lifuatalo kisha ujibu maswali. 

LAU HAKUNA MAUTI – Abdalla Said Kizere 

1. Lau dunia nanena, tuseme si ati ati, 
Mauti kawa hakuna, katika wote wakati, 
Vipi tungelisongana, tunaoishi tiati? 
Lau hakuna mauti, vipi tungelisongana? 

2. Dunia ingetatana, na kizazi katikati, 
Huku kwazaliwa bwana, kule kwazawa binti, 
Vipi tungelioana, na kuzaa hatuwati? 
Lau hakuna mauti, vipi tungelisongana? 

3. Lau mauti hakuna, tungesongana sharuti, 
Kwa viumbe kukazana, wanadamu na manyati, 
Vipi tungelijazana, kwa kusitawi umati? 
Lau hakuna mauti, vipi tungelisongana? 

4. Walakini Subuhana, kapanga sisi na miti, 
Ili tusizidi sana, si wengi na si katiti 
Maisha ya kupishana, yule ende yule keti, 
Lau hakuna mauti, vipi tungelisongana? 

5. Ndipo dunia kufana, ikawa kama yakuti, 
Kwa uwezowe Rabana, kaipanga madhubuti, 
Maisha kugawiana, kayagawa kwa mauti, 
Lau hakuna mauti, vipi tungelisongana? 

6. Njia ingekuwa hapana, pembeni na katikati, 
Sote tungeambatana, kama ukosi na shati, 
Na njaa ingetutafuna, pa kulima hatupati, 
Lau hakuna mauti, vipi tungelisongana? 

7. Peleleza utaona, hayataki utafiti, 
Kama tungelikongana, ingekuwa ni bahati, 
Vipi tungesukumana, katika hiyo hayati? 
Lau hakuna mauti, vipi tungelisongana? 

8. Mbele sitokwenda tena, hapa mwisho nasukuti, 
Yaoleni waungwana, shauri yake Jabaruti, 
Yote tuloelezana, katenda bila senti, 
Lau hakuna mauti, vipi tungelisongana? 

MASWALI – USHAIRI WA 3

a) Je, hili ni shairi la bahari gani? Eleza. (alama 2) 
b) Eleza vile mwandishi alivyotumia uhuru wa kishairi. (alama 4) 
c) Eleza umbo la shairi hili. (alama 4) 
d) Fafanua ujumbe unaojitokeza katika ubeti wa tano. (alama 4) 
e) Andika majina mawili ya Mungu kwa mujibu wa shairi. (alama 2) 
f) Kwa kutolea mifano, eleza mbinu mbili za lugha zilizotumiwa katika shairi hili. (alama 2) 
g) Eleza maana ya maneno yafuatayo kulingana na shairi. (alama 2) 
 (i) Tiati 
 (ii) Shani 

MWONGOZO WA KUSAHIHISHA – USHAIRI WA 3

a) Bahari ya shairi 
(i) Tarbia – mishororo minne 
(ii) Pindu – utao katika mkarara ndio kianzio cha ubeti unaofuatia (mf. ubeti 3) 
(iii) Mtiririko – vina vya kati na vya mwisho vinafanana katika shairi lote 

Vina vya kati: na, na, na, ti 
Vina vya mwisho: ti, ti, ti, na 

(iv) Mathnawi – vipande viwili (utao na ukwapi) 

b) Uhuru wa kishairi 
(i) Inkisari – kwazawa, ńgekuwa, ńgetutafuna, nanena, sitokwenda 
(ii) Tabdila – “sharuti” badala ya “sharti” 
(iii) Kuboronga sarufi – “mauti kawa hakuna” (badala ya ikiwa hakuna mauti), 
 “katika wote wakati” (badala ya katika wakati wote) 
(iv) Lahaja ya Kimvita – hatuwati (badala ya hatuwachi), yaoleni (badala ya yaoneni) 

c) Umbo la shairi 
(i) Beti 8 
(ii) Mishororo 4 kila ubeti 
(iii) Mizani 16 kila mshororo 
(iv) Vina vya kati na vya mwisho vinafanana 
(v) Vipande viwili – utao na ukwapi 
(vi) Kibwagizo hurudiwa: “Lau hakuna mauti, vipi tungelisongana?” 

d) Ujumbe katika ubeti wa tano 
(i) Dunia haiwezi kujaa watu kupita kiasi 
(ii) Mwenyezi Mungu hupanga kwa hekima 
(iii) Baadhi ya watu hufa, wengine huzaliwa 
(iv) Bila kifo, dunia ingejaa mno 

e) Majina ya Mungu 
- Subuhana 
- Rabana 
- Jabaruti 

f) Mbinu za lugha 
(i) Balagha – “Vipi tungelisongana, tunaoishi tiati?” 
(ii) Tashbihi – “ikawa kama yakuti”, “kama ukosi na shati” 
(iii) Takriri – “si ati ati”, “Lau hakuna mauti, vipi tungelisongana?” 

USHAIRI WA 5

Soma shairi lifuatalo kwa makini kisha ujibu maswali:

Niokoa Muokozi, uniondolee mashaka.
Kuyatukua siwezi, mjayo nimedhikika
Nimekithiri simanzi, ni katika kuudhika
Mja wako nasumbuka, nipate niyatakayo.

Mja wako nasumbuka, nataka kwao afua
Nirehemu kwa haraka, nami nipate pumua
Naomba hisikitika, na mikono hiinua
Mtenda ndiwe Moliwa, nipate niyatakayo.

Mtenda ndiwe Moliwa, we ndiwe Mola wa anga
Mazito kuyaondoa, pamoja na kuyatenga
Ukauepusha ukiwa, ya pingu zilonifunga
Nikundulia muwanga, nipate niyatakayo.

Muwanga nikundulia, nipate toka kizani
Na huzuni n’ondolea, itoke mwangu moyoni
Mambo mema niegheshea, maovu nisitamani.
Nitendea we Manani, nipate niyatakayo.

Igeuze yangu nia, dhaifu unipe mema
Nili katika dunia, kwa afia na uzima
Moliwa nitimizia, yatimize yawe mema
Nifurahike mtima, nipate niyatakayo.

Maswali kuhusu Ushairi wa 5

a) Shairi hili ni la bahari gani? Eleza. (alama 2)

b) Taja madhumuni ya shairi hili. (alama 3)

c) Eleza muundo wa shairi hili. (alama 4)

d) Thibitisha namna uhuru wa kishairi unaibuka katika shairi. (alama 4)

e) Andika ubeti wa pili katika lugha sufufu. (alama 4)

f) Toa maana ya: (alama 3)
 i) Nimedhikika
 ii) Muwanga nikundulia
 iii) Nifurahike mtima

MWONGOZO WA KUSAHIHISHA USHAIRI WA 5

a) Pindu – Kifungu katika mshororo wa mwisho wa ubeti kuanza ubeti mpya.

b) Madhumuni ya shairi:
 - Kuonyesha kuwa mja hana nguvu
 - Amekumbwa na masaibu
 - Maombi kwa Mola amwokoe na ampe afya
 - Mungu amtoe katika giza
 - Mungu ampe maisha mema

c) Muundo:
 - Tarbia
 - Vina vya kati na vya mwisho
 - Mizani
 - Kibwagizo

d) Namna uhuru wa kishairi:
 - Inkisari: Mjayo; Mja waho, Nondolea, Zilonifunga
 - Mazida: Moliwa
 - Tabdila: Afia
 - Kuboronga sarufi: Igeuze yangu nia

e) Ubeti wa pili katika lugha sufufu:
 Kiumbe wako nimeteseka mno. Naomba unipe afueni na unirehemu. Ninaomba nikikusudia. Wewe ndiwe Muumba unayeweza kunipa niyahitajiyo.

f) Maana ya maneno:
 i) Nimedhikika – Nimeteseka au ni taabani
 ii) Muwanga nikundulia – Nimulikie; niletee nuru, nizinduke
 iii) Nifurahike mtima – Nichangamke au nistarehe moyoni

USHAIRI WA 6

Soma shairi lifuatalo kisha ujibu maswali:

Wataalamu muwe macho, vuani moto muenge,
Muenge hicho ambacho, cha watu wenye mawenge,
Mawenge yenye kijicho, kiswahili wakivunge,
Barakala tuwapinge, sichafue kiswahili.

Sichafue kiswahili, barakala tuwapinge,
Apige kila hali, wasiguse tuwainge,
Tuwainge wende mbali, kiswahili tujijenge,
Barakala tuwapinge, sichafue kiswahili.

Sichafue yetu lugha, waharibu Wabanange,
Wabanange iwe nyagha, waiweke tengetenge,
Lugha kuitwa; ulugha, lafidhi watia denge,
Barakala tuwapinge, sichafue kiswahili.

Tuichange heshima, na ulugha tuupinge,
Tuhifadhi kwa salama, na kisingio unyonge,
Kelele za maamuna, si watu ni visinge,
Barakala tuwapinge, sichafue kiswahili.

Kasema sheikh Amri, kiswahili tukisenge,
Kistawi kinawiri, kitumike kwenye bunge,
Hii ni yetu fahari, lugha yetu tuichunge.
Barakala tuwapinge, sichafue kiswahili.

Kikipatwa na maradhi, kwa sindano tukidunge,
Kila jama kutidhi, kipatwe hapo tupunge,
Tukitia mfawadhi, kama kunde na kihenge,
Barakala tuwapinge, sichafue kiswahili.

Maswali kuhusu Ushairi wa 6

a) Ni mtindo gani aliotumia mshairi katika kutunga ubeti wa 1 na 2? Fafanua kwa kutoa mfano. (alama 4)

b) Mshairi ametoa mapendekezo kadha katika shairi kuhusu jinsi ya kuimarisha na kuhifadhi lugha ya Kiswahili. Taja na ufafanue matano kati ya hayo. (alama 5)

c) Mshairi anazungumza na akina nani? Anazungumzia nini? (alama 4)

d) Mshairi ametumia tamathali mbalimbali kuwasilisha ujumbe wake. Taja mifano mitatu tofauti ya tamathali hizo. (alama 3)

e) Eleza maana ya maneno yafuatayo kama yalivyotumika katika shairi. (alama 4)
 i) Muenge
 ii) Barakala
 iii) Mtawadhi
 iv) Maamuna

MWONGOZO WA KUSAHIHISHA USHAIRI WA 6

a) Mtindo wa sabilia: mshororo wa mwisho (kibwagizo) imerudiwarudiwa
Pindu: neno moja au sehemu yote ya ubeti wa kwanza hutumiwa kama ukwapi wa ubeti unaofuata

b) Mapendekezo ya mshairi:

Wataalamu wawe macho ili maweye walindwe

Kizazi cha sasa wasiige wenye kutaka kugandamiza Kiswahili

Barakala wapigwe vikali

Ifanywe lugha murwa/rasmi bungeni

Sindano kipigwe kikipatwa na maradhi

c) Anazungumza na kizazi cha kisasa ili waitunze, kuitukuza na kulinda Kiswahili
Anazungumza juu ya kule kuhifadhi lugha ya Kiswahili

d) Tamathali zilizotumika:

Takriri – Kibwagizo kinarudiwarudiwa kutilia mkazo

Tashihishi – Mfano: “kipatwa na maradhi kipigwe sindano” (lugha-uhai)

Chuku – Uzuri wa lugha umeongezwa chumvi

e) Maana ya maneno:

Muenge – Kujitayarisha/kujihadhirisha

Barakala – Wanaoiga desturi ya kigeni

Mfawadhi – Jitihada

Maamuna – Watu waja

USHAIRI WA 7

i) Una moyo gani N’nakuuliza Wangu mhisani
Na kiasi gani Unavyojiweza Ijapo tufani
Ukiwa laini Utajipoteza Usijibani
Kusimama Pweke Kwataka Makini

ii) Zitavuma pepo Zitapupuliza Uanguke chini
Ela uwe papo Unajikweleza Na kujiamini
Utikiishapo Umejiuiza Pigo la moyoni
Kusimama Pweke Kwataka Makini

iii) Utie migati Ya kutuoteza Hapo aridhini
Kwa nia na dhati Usiogeuza Au kuihini
Zidate baruti Uwe wapuuza Welele usoni
Kusimama Pweke Kwataka Makini

iv) Sishike vishindo Na mauzauza Ya kukuzaini
Kita kama nyundo Ukinuiliza Unayoamini
Na uje mkondo Utadikimiza Kujipa mizani
Kusimama Pweke Kwataka Makini

v) Wengine wasiwe Unaoweleza Yaliyo maani
Wewe ndiwe Unaoweleza Yaliyo maani
Ela kichukuwe Pia kujikaza Katika midani
Kusimama Pweke Kwataka Makini

Maswali kuhusu Ushairi wa 7

a) Lipe kichwa shairi hili. (alama 2)
b) Kwa nini kusimama pweke “kwataka makini”? (alama 2)
c) Ni hatua gani zinazopendekezwa mtu anayenuia kusimama pweke? (alama 5)
d) Andika arudhi za shairi hili. (alama 5)
e) Eleza msamiati ufuatao kama ulivyotumiwa katika shairi: (alama 6)
 i) Muhisani
 ii) Migati
 iii) Vishindo
 iv) Kweleza
 v) Mizani

MWONGOZO WA KUSAHIHISHA USHAIRI WA 7

a) - Upweke wataka umakini

Upweke ni uvundo

b) Kwa sababu matatizo au shida zinapomsonga mtu, asipokuwa na utulivu wa fikira basi “Yeye huvunjika moyo” kwa vile hapana mtu wa kushirikiana naye

c) Hatua zinazopendekezwa:

Mtu anastahili kuwa mwenye moyo mgumu/wa ujasiri

Awe tayari kusimama kwa udhabiti pindi shida zinapomkabili

Ajiamini kwa lolote atendalo kwa imara

Awe si mtu wa kutenda mambo ovyo ovyo ambayo yanaweza kumshawishi akaingia mtegoni

Awe mstahimilivu na mwenye msimamo dhabiti

Awe tayari kudinda na siri za ndani

d) Arudhi:
i) Lina beti tano
ii) Kila ubeti una mishororo minne
iii) Ukawafi – Lina vipande vitatu: ukwapi, utao, mwandamizi
iv) Kila kipande kina mizani 6, jumla 18 kila mshororo
v) Kibwagizo chenye kimefupishwa mizani 12
vi) Vina vya ukwapi vinabadilika, vya utao na mwandamizi vinatiririka

e) Msamiati:

Mhisani – Mtu mwema

Migati – Vizuizi

Mkindo – Mw

Unajikweleza – Kujieleza/mfahamu

USHAIRI WA 8

UKUBWA JAA
Dunia yetu dunia, watu wanakufitini,
Dunia huna udhia, watu wanakulaani,
Dunia huna hatia, wabebeshwa kila zani,
Dunia unaonewa, umetenda kosa gani!

Dunia umenyamaza, umetua kwa makini,
Dunia vitu mejaza, watu wanataka nini?
Dunia wanakucheza, binadamu maluuni,
Dunia unaonewa, umetenda kosa gani!

Dunia mtu akose, hukutia mdomoni,
Dunia hebu waase, hao watu mafatani,
Dunia chuki mpuse, muipate afueni,
Dunia unaonewa, umetenda kosa gani!

Dunia una lawama, za uongo si yakini,
Dunia wanokusema, ni manjunju si razini,
Dunia huna hasama, waja ndio kisirani,
Dunia unaonewa, umetenda kosa gani!

Dunia kuharibika, hayo amezusha nani?
Dunia watu humaka, hao wanokuhini,
Dunia umejazika, kila tunu ya thamani,
Dunia unaonewa, umetenda kosa gani!

Dunia unatukisha, bwerere bila undani,
Dunia unatukosha, maji tele baharini,
Dunia unaotehsa, mimea tosha shambani,
Dunia unaonewa, umetenda kosa gani!

Dunia hujageuka, tangu umbwe na manani,
Dunia watu ndo, nyoka, mahaini na wahuni,
Dunia una baraka, mwenye pupa hazioni,
Dunia huna ubaya, wabaya ni insani.

Maswali kuhusu Ushairi wa 8

a) Shairi hili ni la bahari gani? Toa sababu yako. (alama 3)
b) (i) Kichwa cha shairi hili kinaoanaje na maudhui ya shairi? (alama 2)
(ii) Andika methali moja inayoeleza maudhui ya shairi hili. (alama 3)
c) Eleza sifa tatu za wanadamu kama anavyoeleza mshairi. (alama 3)
d) Kwa kutoa mifano kutoka shairi, eleza mbinu tatu za lugha alizotumia mshairi. (alama 6)
e) Eleza maana ya vifungu vifuatavyo: (alama 4)
 i) bwerere bila undani
 ii) hao watu mafatani
 iii) afueni
 iv) insani

MWONGOZO WA KUSAHIHISHA USHAIRI WA 8

a) Bahari ya kikwamba: neno “dunia” limerudiwa mwanzoni mwa kila mshororo.

Bahari nyingine ni ukara, kwa kuzingatia mwanzo, mloto, na mleo; vina vya ukwapi vinabadilika lakini cha utao hakibadiliki.
b) (i) Kutokana na ukubwa wake, dunia inatupiwa lawama kwa maovu, udhia na hatia za kila aina. Dunia inalinganishwa na jalala la kutupia taka.
(ii) Methali: “Mbaazi ukikosa kuzaa husingizia jua.”
c) Binadamu hawapendi kulaumiwa, wana kisirani, ni wahuni, wahaini, ni waongo.
d) Mbinu za lugha:

Takriri – Neno “dunia” limerudiwarudiwa na pia kibwagizo: “Dunia umeonewa, umetenda kosa gani?”

Tashihisi – Dunia imehuishwa kama mfano: “Dunia hebu waase...”

Isitiara – Watu wanalinganishwa na nyoka: “Dunia watu ndo nyoka”
e) Maana ya maneno:

Bwerere bila undani – Bure pasipo chuki, kinyongo

Hao watu mafatani – Hao watu wafitini

Afueni – Nafuu, afadhali

Insani – Watu, binadamu

USHAIRI WA 9

Jama, Jama, Jamani
Mbona twabebeshwa mateso hivi
Mizigo mikubwa ya dhiki kama
Kwamba hatuna haki ya kusema
Kukataa ndoa za lazima
Kukataa kuozwa wazee
Kukataa kukatishwa masomo
Kukataa tohara ya lazima

Jama, Jama, Jamani
Iweje tuteswe mateso haya
Na watu wasio kuwa hata na haya kama
Kwamba hatuna haki ya kulalamika
Kulalamikia kutumikishwa kama mayaya
Kulalamikia kudhalilishwa kiunyama
Kulalamikia kutolindwa na sheria

Jama, Jama, Jamani
Sasa hii ni awamu nyingine
Na macho tumeyafungua kabisa
Tumekataa kudhalilishwa kabisa
Tumekataa kuteswa kama watumwa
Tumekataa tohara ya lazima
Tumekataa kuozwa....... Tumekataa! Tumekataa
Hii awamu ya ’Haki ya mtoto wa kike’

Maswali kuhusu Ushairi wa 9

a) Taja mambo matatu muhimu yaliyozungumzwa na mshairi kisha ueleze kila moja. (alama 6)
b) Eleza muundo wa shairi hili. (alama 4)
c) Taja mbinu mbili za lugha alizotumia mshairi kisha ueleze kila moja. (alama 4)
d) Kwa nini mshairi huyu anasema hii ni ’awamu’ nyingine? (alama 3)
e) Eleza maana ya maneno haya kama yalivyotumika na mshairi: (alama 3)
 i) awamu
 ii) kudhalilishwa
 iii) dhiki

MWONGOZO WA KUSAHIHISHA USHAIRI WA 9

a) Mambo matatu muhimu:
i) Mateso – Mizigo mikubwa ya dhiki, hakuna haki ya kunena
ii) Ndoa ya lazima – Kuozwa kwa wazee, kukatishiwa masomo
iii) Tohara – Tohara ya lazima, hawaruhusiwi kusema chochote
iv) Sheria – Haiwalindi, kudhalilishwa kinyama
v) Awamu tofauti – Wamekataa kudharauliwa, wamekataa kuteswa, wamekataa tohara za lazima

b) Muundo wa shairi:

Ni wimbo huru, haufuati muundo wowote wa ushairi

Halina mpangilio wa kiarudhi, vina, mizani au kibwagizo

Lina beti 3

Mishororo si sawa kutoka kila ubeti

c) Mbinu mbili za lugha:
i) Nyimbo – Amezitumia kwa njia mwafaka ili anase hisia za wasomaji
ii) Takriri – Kusisitiza ili kuwekea uzito yale anayozungumzia; mfano: “Tumekataa kudhalilishwa, tumekataa tuteswa, tumekataa tohara”
iii) Mdokezo – Mfano: “Tumekataa kuozwa”
iv) Tashbihi – Mfano ubeti wa pili: “Kutumikishwa kama yaya”

d) Sababu ya mshairi kusema ‘hii ni awamu nyingine’:

Ulikuwa ukurasa mpya wa maisha

Kuna mabadiliko ya kuondoa ukandamizaji

Wanawake wamekataa kuozwa kwa lazima

Wamekataa kudhalilishwa kabisa

e) Maana ya maneno:
i) awamu – Kipindi
ii) kudhalilishwa – Kukandamizwa/kudunishwa/kufedheheshwa
iii) dhiki – Shida

USHAIRI WA 10

Mkata ni mkatika, harithi hatoridhiwa
Sina ninalolishika, wala ninalochukuwa
Mlimwengu kanipoka, hata tone la muruwa!
Mrithi nini wanangu?

Sina ngo’mbe sina mbuzi, sina konde sina buwa
Sina hata makaazi, mupasayo kuyajuwa
Sina mazuri makuzi, jinsi nilivyoachwa
Mrithi nini wanangu?

Sina kazi sina bazi, ila wingi wa shakawa
Sina chembe ya majazi, mno nikukamuliwa
Nakwa’cheni upagazi, ngumu kwenu ku’tuwa
Mrithi nini wanangu?

Sina sikuachi jina, mkata hatasifiwa
Hata nifanye la mana, mno mi kulaumiwa
Poleni wangu sana, sana kwenu cha kutowa
Mrithi nini wanangu?

Sina leo sina jana, sina kesho kutwaliwa
Sina zizi sina shina, wala tawi kuchipuwa
Sina wanangu mi sina, sana la kuacha kuraduwa
Mrithi nini wanangu?

Sina utu sina haki, mila yangu meuliwa
Nyuma yangu ili dhiki, na mbele imekaliwa
N’nawana na miliki, hadi nitakapofukiwa
Mrithi nini wanangu?

Sina ila kesho kwenu, wenyewe kuiongowa
Muwane kwa nyinyi mbinu, mwende pasi kupumuwa
Leo siyo kesho yenu, kama mutajikamuwa
Mrithi nini wananngu?

Maswali kuhusu Ushairi wa 10

(a) Taja mambo yoyote mawili ambayo mtunzi angewarithisha wanawe. (alama 2)
(b) Eleza sababu ya mtunzi kutoweza kuwarithisha wanawe. (alama 3)
(c) Andika ubeti wa nne kwa lugha nathari. (alama 4)
(d) Dondoa mifano miwili miwili ya: (alama 2)
 (i) Inkisari
 (ii) Tabdila
(e) Chambua shairi hili kwa upande wa: (alama 6)
 (i) Dhamira
 (ii) Muundo
(f) Eleza maana ya vifungu vifuatavyo: (alama 3)
 (i) Mlimwengu kanipoka
 (ii) Sina konde sina buwa
 (iii) Wingi wa shakawa

MWONGOZO WA KUSAHIHISHA USHAIRI WA 10

(a) Mambo yanayoweza kurithiwa:

Makazi mabovu

Upagazi

Kutothaminiwa

Dhiki

Kufanya kesho ya wengine nzuri

(b) Sababu ya kutoweza kurithisha:

Ni maskini hohehahe / hana kitu

Aliporwa kila kitu

Hana mifugo

Hana kazi yoyote

Hana sifa / umaarufu

Ana makazi mabovu

(c) Ubeti wa nne kwa lugha nathari:

Sina jina nitakawacha kwani maskini hasifiwi

Hata nikifanya jambo la maana ninalaumiwa tu

Poleni sana wanangu kwa kuwa sina la kuwatolea

Mtarithi nini wanangu?

(d) Mifano:
(i) Inkisari:

Mana – Maana

Meuliwa – Imeuliwa

Nitapofukiwa – Nitakapofukiwa

(ii) Tabdila:

Muruwa – Murua

Kutowa – Kutoa

Kuchipuwa – Kuchipua

Kuiongowa – Kuiongoa

Kupumuwa – Kupumua

(e) Uchambuzi:
(i) Dhamira:

Kuwahimiza watu kufanya bidii wakiwa vijana

Kulalamika kwamba maskini hana haki / huonewa / hapewi nafasi

(ii) Muundo:

Shairi ni aina ya tarbia / unne, lina mishororo minne katika kila ubeti

Mishororo ya kwanza mitatu imegawika katika sehemu mbili (ukwapi na utao)

Kila kipande kina mizani 8, kila mshororo una mizani 16

Vina vya kati vinatofautiana kutoka ubeti mmoja hadi mwingine, lakini vina vya mwisho ni sawa katika shairi zima

Shairi lina kibwagizo kilichofupishwa

Lina beti 7

Maana ya maneno (Ushairi 10)

(i) Mlimwengu kanipoka – Mlimwengu kanipokonya
(ii) Sina konde sina buwa – Sina shamba, sina chochote
(iii) Wingi wa shakawa – Mashaka mengi

USHAIRI WA 11

Jicho, tavumiliaje, kwa hayo uyaonayo?
Kicho, utasubirije, maonevu yapitayo
Kwacho, lijalo na lije, nimechoka vumiliyo
Naandika!

Moyo, unao timbuko, maudhi tuyasikiayo
Nayo, visa na mauko, wanyonge wayakutayo
Kwayo, sina zuiliko, natoa niyahisiyo
Naandika!

Hawa, wanotulimiya, dhiki wavumiliayo
Hawa, mamiya mamiya, na mali wazalishayo
Hawa, ndo wanaoumiya, na maafa wakutayo
Naandika!

Hawa, sioni wengine, kwao liko angamiyo
Hawa, uwapa unene, watukufu wenye nayo
Hawa, bado ni wavune, kwa shida waikutayo
Naandika!

Bado, wawapo mabwana, wenye pupa na kamiyo
Bado, tafauti sana, kwa pato na mengineyo
Bado, tuling’owe shina, ulaji pia na choyo
Naandika!

Maswali kuhusu Ushairi wa 11

(a) Shairi hili laweza kuwekwa katika bahari zipi? (alama 4)
Thibitisha kila jibu lako.

(b) Eleza dhamira ya mshairi. (alama 2)
(c) Onyesha mifano miwili ya uhuru wa kishairi jinsi ulivyotumika katika shairi. (alama 2)
(d) Andika ubeti wa tatu kwa lugha nathari. (alama 4)
(e) Tambulisha kwa mifano mbinu zozote mbili za sanaa katika shairi. (alama 2)
(f) Fafanua sifa za kiarudhi zilizotumika katika ubeti wa tano. (alama 3)
(g) Eleza maana ya maneno haya: (alama 3)
 (i) Zuiliko
 (ii) Wavune
 (iii) Wenye pupa na kamiyo

MWONGOZO WA KUSAHIHISHA USHAIRI WA 11

(a) Bahari zinazowezekana: Shairi la bahari ya kikwamba na ukara, kwa kuzingatia kurudiwa kwa maneno mwanzoni mwa mishororo, mloto na mleo.

(b) Dhamira ya mshairi:

Kueleza hali ya dhiki, maonevu na maafa yanayowakabili watu

Kuhimiza uvumilivu na kushikilia imani

(c) Uhuru wa kishairi:

Amemchukua muundo huru, bila mishororo ya kawaida

Anaweza kutumia kurudia maneno na mfuatano wa maneno kwa hisia

(d) Ubeti wa tatu kwa lugha nathari:

Hawa, wanotulimiya, dhiki wavumiliayo

Hawa, mamiya mamiya, na mali wazalishayo

Hawa, ndo wanaoumiya, na maafa wakutayo

Naandika!

(e) Mbinu za sanaa:

Takriri – Kurudia maneno “Hawa” kuonyesha uzito wa hisia

Tashbihi – Kulinganisha binadamu na mali na dhiki

(f) Sifa za kiarudhi:

Kurudia maneno mwanzoni mwa mishororo

Kila mshororo una vina na mizani fulani

Kutumika kwa vina vinavyosimama na kubadilika

(g) Maana ya maneno:
(i) Zuiliko – Vizuizi, marufuku
(ii) Wavune – Wenye kuvuna, wanavuna mali au matunda
(iii) Wenye pupa na kamiyo – Wenye mali na utajiri

MWONGOZO WA KUSAHIHISHA USHAIRI WA 11

a) Tarbia – Lina mishororo minne katika kila ubeti
Msuko – Kibwagizo kimefupishwa
Ukara – Vina vya nje vinatiririka katika beti zote ilhali vya ndani havitiririki
Ukawafi – Una vipande vitatu (ukwapi, utao, mwandamizi) katika mishororo ya kwanza mitatu ya kila ubeti isipokuwa kibwagizo
Kikwamba – Katika beti za 3–5, neno moja ndilo linaanza kila mshororo
Sakarani – Kuna bahari kadhaa katika shairi

b) Dhamira ya mshairi:

Kuwahimiza watu (hasa wanyonge) wainuke na kupinga maovu na maonevu wanayofanyiwa na matajiri wenye uwezo

c) Uhuru wa kishairi:

Inkisari kama “vumiliyo” – kuvumilia na “naandika”

Mazida kurefusha kama “angamiyo”, “vumiliyo”

Tabdila kama “mamiya” badala ya “mamia”

d) Ubeti wa tatu kwa lugha nathari:

Hawa wanaotulimia wanavumilia dhiki

Wao ni wengi na ndio huzalisha mali

Wao ndio wanaoumia na kupata mateso/taabu wanayokumbana nayo

Ninaandika / ninasema

e) Mbinu za sanaa:

Takriri – maneno kama “hawa”, “bado”, “mamiya”

Balagha – mfano: “uyaonaje?”

Taharuki – mfano: “Naandika!”

Inkisari – mfano: “Hawa, ndo”

Kinaya – mfano: “Watukufu wenye nayo”

f) Sifa za kiarudhi katika ubeti wa tano:

Kuna mishororo minne

Kuna vipande vitatu katika mishororo ya kwanza mitatu na kimoja katika kibwagizo

Vina vinatiririka / vinafanana

Mizani: 2–6–8, 2–6–8, 2–6–8, 4

g) Maana ya maneno:
i) Cha kunizuia / kizuizi / kizingiti / uoga / hofu / pingamizi
ii) Wachovu / dhaifu / hafifu
iii) Walio na tamaa kubwa / walafi / mabwanyenye

USHAIRI WA 12

SABUNI YA ROHO
Ewe tunu ya mtima, kwa nini wanikimbia?
Ndiwe suluhu la zama, waja wakukimbilia,
Waja wanakutazama, madeni wakalipia,
Ndiwe sabuni ya roho, ndiwe mvunja mlima.

Ndiwe mafuta ya roho, walisema wa zamani,
Utanunua majoho, majumba na nyumbani,
Umezitakasa roho, umekuwa mhisani,
Ndiwe sabuni ya roho, ndiwe mvunja mlima.

Matajiri wakujua, wema wako wameonja,
Nguo zao umefua, wakupata kwa ujanja,
Sura zao ‘mefufua, wanazuru kila nyanja,
Ndiwe sabuni ya roho, ndiwe mvunja mlima.

Ndiwe mvunja mlima, onana na masikini
Watazame mayatima, kwao kumekua wa duni
Wabebe waliokwama, wainue walio chini,
Ndiwe sabuni ya roho, ndiwe mvunja mlima.

Ndiwe mvunja mlima, wapi kapata uwezo?
Umezua uhasama, waja kupata mizozo,
Ndiwe chanzo cha zahama, umewaitia vikwazo,
Ndiwe sabuni ya roho, ndiwe mvunja mlima.

Umevunja usuhuba, familia zazozana,
Walokuwa mahabuba, kila mara wagombana,
Roho zao umekaba, majumbani wachinjana,
Ndiwe sabuni ya roho, ndiwe mvunja mlima.

Nakutafuta kwa hamu, sabuni unirehemu,
Sinilipue ja bomu, sije kawa marehemu,
Niondoe jehanamu, ya ufukara wa sumu,
Ndiwe sabuni ya roho, ndiwe mvunja mlima.

Naondoka wangu moyo, nikuitapo itika
Fulusi wacha uchoyo, tatua yalonifika,
Nichekeshe kibogoyo, nami nipate kuwika,
Ndiwe sabuni ya roho, ndiwe mvunja mlima.

Maswali kuhusu Ushairi 12

(a) Mshairi anaongea na nani katika shairi hili? [alama 1]
(b) Taja majina mengine matatu aliyopewa huyu anayesemeshwa. [alama 3]
(c) Anayezungumziwa katika shairi hili amesababisha balaa gani? [alama 2]
(d) Mshairi anatoa mwito gani kwa mwenziwe? [alama 4]
(e) Fafanua maudhui ya ubeti wa sita. [alama 2]
(f) Mbinu kadha za uandishi zimetumiwa na msanii kuwasilisha ujumbe wake. Taja mbinu zozote tatu na uzitolee mifano katika shairi. [alama 3]
(g) Fafanua maana ya: Sura zao “mefufua, wanazuru kila nyanja.” [alama 1]
(h) Andika ubeti wa saba katika lugha nathari. [alama 4]

MWONGOZO WA KUSAHIHISHA USHAIRI WA 12

(a) Anaongea na pesa / mali
(b) Majina aliyopewa:

Sabuni ya roho

Mvunja mlima

Mafuta ya roho

Fulusi

Tunu ya mtima

Suluhu la zama

(c) Amesababisha balaa:

Uhasama / uadui

Ugomvi kati ya wapenzi

Vifo

(d) Mwito kwa mwenziwe:

Awaarike maskini na mayatima

Asimwangamize bali amwondoe kwenye ufukara

Amwitapo aitike

Aache uchoyo / amtatulie shida zake

Amchekeshe / amfurahishe

(e) Maudhui ya ubeti wa sita:

Pesa zimezua uhasama katika ndoa nyingi na kusababisha vifo

(f) Mbinu za uandishi:

Istiara – Pesa ni sabuni / mafuta

Semi – Mvunja mlima, sabuni ya roho

Tashhisi – Umevunja usuhuba, umezua uhasama

Balagha – “Kwa nini wanikimbia?”, “Wapi kapata uwezo?”

Takriri – “Ndiwe mvunja mlima”

(g) Maana ya “Sura zao imefufua, wanazuru kila nyanja”:

Pesa zimewaletea furaha hata wanatalii sehemu wanazotaka

(h) Ubeti wa saba kwa lugha nathari:

Mashairi anasema anamtafuta pesa sana ili amsaide

Anamsihi asimpige kwa kumtoroka na kumwacha hoi bila uwezo

Anamwomba amuondoe katika lindi hili la umaskini kwa vile yeye ndiye anayetuliza watu na kuwaondolea matatizo ya kila namna

USHAIRI WA 13

Lau dunia nanena, tuseme si ati ati,
Mauti kawa hakuna, katika wote wakati,
Vipi tungelisongana, tunaoishi tiati?
Lau hakuna mauti, vipi tungelisongana?

Dunia ingetatana, na kizazi katikati,
Huku kwazaliwa bwana, kule kwazawa binti,
Vipi tungeliona, na kuzaa hatuwati?
Lau hakuna mauti, vipi tungelisongana?

Lau mauti hakuna, tungesongana sharuti,
Kwa viumbe kukazana, wanadamu na manyati,
Vipi tungelijazana, kwa kusitawi umati?
Lau hakuna mauti, vipi tungelisongana?

Walakini subuhana, kapanga sisi na miti,
Ili tusizidi sana, si wengi na si katiti,
Maisha ya kupishana, yule ende yule keti,
Lau hakuna mauti, vipi tungelisongana?

Ndipo dunia kufana, ikawa kama yakuti,
Kwa uwezewe Rabana, kaipanga madhubuti,
Maisha kugawiana, kayagawa kwa mauti,
Lau hakuna mauti, vipi tungelisongana?

Njia ingekuwa hapana, pembeni na katikati,
Sote tungeambatana, pa kulima hatupati,
Na njaa ingetutafuna, pa kulima hatupati,
Lau hakuna mauti, vipi tungelisongana?

Peleleza utaona, hayataki utafiti,
Kama tungelikongana, ingelikuwa ni bahati,
Vipi tungelisukumana, katika hiyo hayati?
Lau hakuna mauti, vipi tungelisongana?

Mbele sitakwenda tena, hapa mwisho nasukuti,
Yaeleni waungwana, shauri yake jabaruti,
Yote tuloelezana, katenda bila senti,
Lau hakuna mauti, vipi tungelisongana?

MWONGOZO WA KUSAHIHISHA USHAIRI WA 13

a) Bahari la shairi:

Tarbia au unne

Mtiririko – vina vya kati na vya nje vinafafana katika shairi nzima

Mathnawi – lina vipande viwili: Ukwapi na Utao

b) Uhuru wa utunzi:

Inkisari: mfano “ngekuwa, ngetutafuna”

Tabdila: mfano “sharuti” badala ya sharti

Kuboronga sarufi: “mauti kawa hakuna – katika wote wakati”

Lahaja: “Hatuwati – Hatuwachi”, “Yaoleni – yaoneni”

c) Muundo wa shairi:

Beti 8

Mishororo 4 kila ubeti (tarbia / unne)

Mizani 16 kila mshororo

Mtiririko wa vina: vina vya kati na vya mwisho vinafanana

Vipande viwili: ukwapi na utao

Kibwagizo kinachorudiwarudiwa

d) Ujumbe katika ubeti wa tano:

Dunia haiwezi kujaa watu kupita kiasi

Mwenyezi Mungu anajua kupanga

Baadhi ya watu wale na baadhi wazaliwe

Bila kifo duniani tungesongomana

e) Mbinu za lugha:

Balagha: “vipi tungelisongana, tunaoishi tiati?”

Tashbihi: “ikawa kama yakuti”

Takriri: “si ati ati”

f) Maana ya maneno:

Katiti – kidogo / chache

Yakuti – kito cha thamani

Hatuwati – hatuwachi

Nasukuti – si rudii nyumi

g) Ubeti wa tano kwa lugha nathari:

Dunia haiwezi kujaa watu kupita kiasi

Mwenyezi Mungu anajua kupanga

Baadhi ya watu walipewa nafasi, wengine pia walizaliwa

Bila kifo duniani, tungesongomana kila mahali

MWONGOZO WA KUSAHIHISHA USHAIRI WA 14

Umbo la shairi:

Beti 6

Mishororo 4 kila ubeti

Mizani 8 kila mshororo

Kipokeo kinatofautiana kila ubeti

Aina: utenzi

Ujumbe wa mshairi:

Kifo ndio daraja la kila mtu

Kifo huacha watu bila matumaini

Kifo hufanya watu wateseke

Mbinu za lugha na mifano:

Takriri – “moja”

Tashhisi – kifo

Taswira – kuonyesha mateso na huzuni

Tunia – maneno kama “fuja, vunja”

Ubeti wa tatu kwa lugha nathari:

Hawana raha

Baba alipofariki aliwe kuwa kiongozi wao, sasa amewaachia shida tupu

Maana ya mistari:
i) Baba livuka daraja – baba amefariki, amepita kwenye kifo
ii) Kutwa auma viganja – mama au ndugu wanateseka, wanajuta

Mbinu iliyotumika:
i) Inkisani – maneno kama “‘likuwa, ‘lituachia, ‘lipojikunja”
ii) Sababu ya mbinu hii – kuhakikisha idadi ya mizani iwe sawa / urari wa mizani na kutoa sauti ya mfululizo / kurudia hisia ya hafifu

MWONGOZO WA KUSAHIHISHA USHAIRI WA 15

(a) Umbo la shairi:

Tarbia – lina mishororo minne kila ubeti

Vina vya ndani havitiririki, vina vya nje vinatiririka

Mizani: 6-8 kila mshororo

Lina kibwagizo: “Kipimo ni kipi?”

Vipande viwili isipokuwa kibwagizo

(b) Tamadhaliza na mifano:

Balagha – “Kipimo ni kipi?”

Usemi – “Atazame chini”

Tashhisi – “maoni yasojua gatigati”

(c) Uhuru wa ushairi:

Inkisari – asosita / asiyesita, alo / aliye, yasojua / yasiojua, anoshika / anayes hika

Tabdila – maani / maana

(d) Maudhui ya shairi:

Watu wapende nchi yao kwa kufuata sheria zake

Watu wasichukue wengine

Watu wafuate utu na maadili, wasikose uhuru wa kutoa maoni

(e) Ubeti wa tatu kwa lugha nathari:

Apendaye nchi yake na kufuata sheria zake, asiyechukia watu wala kuhadaa, kudanganya, au yule ashikaye

Pendo hadi kifoni, atajulikanaje au atapimwaje?

(f) Maana ya msamiati:

Katiti – kidogo

Gatigati – ubaguzi / upendeleo

Shuruti – lazima

Mangiriti – mambo ya kuhadaa / uongo

MWONGOZO WA KUSAHIHISHA USHAIRI WA 16

(a) Aina ya shairi:

Shairi huru

Shairi la kimapindusi

Sakarani

(b) Sifa za utunzi:

Lina beti nne

Idadi ya mishororo inatofautiana katika beti

Halina mpangilio maalum wa mizani

Halina vina (masivina)

Halina kibwagizo

Beti hazijagawanywa katika vipande

(c) Tamathari za usemi:

Nidaa / siyali / mshangao – “Huyo! Amurike huyo!”

Balagha – “Ni nani anayekubali suluhu?”

Tashbihi – “Pigo linalopenya moyoni kama kichomi”

Takriri – “Roho zinakataa katakata”

Tashhisi – “Jua linapungia mkono machweo”

Istiara – “Kuchipuza joto la hasira na kisasi”

(d) Fafanua mishororo:
i) Akirusha kombora la neno zito! – akitoa matusi ya kuudhi / kukasirisha
ii) Makanwa yao yamelemewa na uchovu – midomo haitoi matusi tena, wameketi kwa utulivu

(e) Mgogoro na kumalizika:

Mgogoro:

Kuna maadui wawili

Wanapigana kwa midomo yao – wanatusiana

Matusi ni makali mno

Matusi yanaleta hasira kwa anayetusiwa

Ingawa kuna juhudi za kuwapatanisha, wanakataa

Wanazidi kuwa wakaidi na kuendeleza vita vya matusi

Kumalizika:

Jioni wanapochoka wanatulia

Wanaridhiana, wanashikana mikono huku wakitabasamu na kusameheana

(f) Maana ya msamiati:

Kichomi – lenye kuumiza

Misonyo – mifyonyo, kufyonya kwa hamaki au ishara ya chuki

MWONGOZO WA KUSAHIHISHA USHAIRI WA 17

(a) Kichwa cha shairi A – “Mtu si mnyama wa mwitu”

(b) Bahari:

Shairi A:
i) Kikwamba – neno la kwanza katika kila mshororo ni sawa: “Mtu”
ii) Ukara – kina cha mwisho hakibadiliki huku cha kati kikibadilika

Shairi B:
i) Msuko – mshororo wa mwisho wa kila ubeti umefupishwa
ii) Ukaraguni – vina vya kati na vya mwisho vinabadilika

(c) Sababu ya kuchagua kichwa “Mtu hachagui kazi”:

Ni kibwagizo kinabeba uzito wa ujumbe unaozungumziwa

(d) Ujumbe:

Mtu anatakikana kutenda mazuri kila wakati

Kazi zote ni nzuri, tusiwe watu wa kubagua kazi

(e) Ubeti wa pili wa shairi A kwa lugha nathari:

Mtu ni ulimi wake, kunena vyema na watu

Mtu ni kijungu chake, kuweka mawe matatu

Mtu ni mwenda kwa lake, mtoshawa na kula kitu

Mtu si uzuri kwake, kuitwa nyama wa mwitu

(f) Muundo wa shairi la B:

Beti nne

Mishororo mitano kila ubeti

Mizani 16 kila mshororo

Kibwagizo kimefupishwa

Kuna vipande viwili: ukwapi na utao

Vina vinabadilika

(g) Maana ya maneno:

Nadhari – busara

Ubazazi – ulaghai

MWONGOZO WA KUSAHIHISHA USHAIRI WA 18

(a) Ujumbe:

Watu wengi wanashindwa kuthamini mali na busara halisi

Ukosefu wa mali au heshima hauwezi kuathiri thamani ya utu

Kuzingatia unyofu na kuishi kwa busara ni muhimu

(b) Jinsi mshairi anavyosisitiza ujumbe:

Anatumia kurudia maneno na misemo kama “Mkono haurambiki, bila kitu kiganjani”

Anatoa mifano ya watu waliokosa mali lakini walijitahidi kuishi kwa busara

Analinganisha hali ya awali na hali ya sasa ili kuonyesha kupoteza thamani

Anatumia tashbihi na taswira kurudisha ujumbe mara kwa mara

(c) Umbo la shairi:

Tarbia: mishororo 4–5 kila ubeti

Beti: 5

Mizani: inatofautiana, haifuati mpangilio maalum

Kibwagizo: mara nyingi huhusiana na ujumbe mkuu

Vina: vinafanana mara kwa mara lakini havizingatii mpangilio thabiti

(d) Ubeti wa kwanza kwa lugha nathari:

Duniani husifiki; wala hupati thamani,

Yalisemwa hukumbuki?

Na wazee wa zamani, “Mkono haurambiki, bila kitu kiganjani”

(e) Maana ya maneno:

Kiganjani – mikononi, kwa mali au kitu kinachoshikiliwa

Kukirimu – kutoa, kushirikisha, kusaidia

Makubeli – ahadi au kiapo cha dhati

Mahashumu – tabia mbaya au uzembe

Wanachuoni – watu wenye elimu au ujuzi wa dini/kitabuni

MWONGOZO WA KUSAHIHISHA USHAIRI WA 19 (TUKIO LA UTUMIAJI WA “Penye nia ipo njia” SHAIR1)

(a) Ujumbe wa shairi:

Kuwa na nia thabiti ni muhimu katika maisha

Usikate tamaa, kila kikwazo kina suluhisho

Bidii na juhudi hubeba mafanikio

(b) Jinsi mshairi anavyosisitiza ujumbe:

Anatumia takriri ya msemo “Penye nia ipo njia, usikate tumaini” mara kwa mara

Anaeleza mifano mbalimbali ya changamoto: elimu, safari, biashara, bahari, masomo

Anaonyesha kuwa kushindwa kwa muda hakumaanishi kukoma kwa mafanikio

Anaunganisha matukio ya maisha tofauti ili kutoa mfano wa jumla

(c) Umbo la shairi:

Tarbia: mishororo 4

Beti: 7

Mizani: inatofautiana

Kibwagizo: takriri ya msemo mkuu mwishoni mwa kila mshororo

Vina: vinafanana mara kwa mara lakini havizingatii mpangilio thabiti

(d) Ubeti wa kwanza kwa lugha nathari:

Niliusiwa zamani, babu aliniusia,

Ili bado utotoni, hapo aliponambia,

Babu yaweke kitwani, yasije yakapotea,

Penye nia ipo njia, usikate tumaini.

(e) Mbinu za lugha zilizotumika:

Takriri – “Penye nia ipo njia, usikate tumaini”

Tashbihi – “Penye nia ipo njia” inaashiria njia ya mafanikio kama kitu halisi

Balagha – msemo wa kuhamasisha na kutoa tahadhari

Semi – “Usikate tumaini”

(f) Maana ya msamiati:

Kitwani – kiganjani, mikononi

Utotoni – katika umri mdogo

Bahari kuu – changamoto kubwa

Mawimbi – vizuizi au vikwazo vya maisha

USHAIRI WA 18

Soma shairi lifuatalo kwa makini:

Mshairi anasema kuwa mtu ambaye hana mali hakuthaminiwi kwa kuwa mkono mtupu haulambwi. Kwa hiyo, mtu anapaswa kujikakamua katika maisha, kutumia methali na mfano wa kinyume kuonyesha hali ya watu wasio na mali. Shairi lina ubeti nne, kila mshororo una vipande viwili na mizani nane.

Maswali kuhusu Ushairi wa 18

(a) Andika methali ambayo ingetumiwa kujumuisha ujumbe katika ubeti wa pili. (alama 1)
(b) Kutokana na shairi hili, ni katika nyanja zipi za maisha tunapopaswa kujikakamua? Tujikakamue vipi? (alama 6)
(c) Taja arudhi ambazo zimetumiwa kuusarifu ubeti wa kwanza. (alama 4)
(d) Huku ukitoa mfano mmoja bainisha uhuru wa kishairi ambao umetumiwa katika ubeti wa 3. (alama 1)
(e) Andika ubeti pili kwa lugha ya nathari. (alama 4)
(f) Eleza maana ya maneno yafuatayo kama yalivyotumika katika shairi.
(i) Aliniusia
(ii) Mtima
(iii) Sukani
(iv) Waania (alama 4)

USHAIRI WA 19

Soma shairi lifuatalo kuhusu majibizano kati ya kaka na dada kuhusu ukosefu wa kazi:

Kaka na dada wanajadili jinsi wanawake wanavyopata ajira rahisi kuliko wanaume, masuala ya ubaguzi kazini, na changamoto zinazokumba wanaume kushindwa kupata kazi. Shairi lina umbo la majibizano (ngonjera), na kila ubeti una mishororo minne. Rafiki zao wanasema “watu ni bega kwa bega.”

Maswali kuhusu Ushairi wa 19

(a) Lipe shairi hili kichwa mwafaka. (alama 2)
(b) Dada anatoa sababu gani ya wanawake kuajiriwa maofisini? (alama 2)
(c) Kaka anataja sababu zipi za wanaume kukosa kuajiriwa kazi? (alama 2)
(d) Eleza umbo la shairi hili. (alama 3)
(e) Dondoa na ueleze mifano miwili tofauti ya uhuru wa kishairi katika shairi. (alama 4)
(f) Kwa mujibu wa shairi hili, kazi za wanawake ni zipi? (alama 2)
(g) Eleza ubeti wa mwisho kwa maneno yako mwenyewe. (alama 2)
(h) Eleza maana ya msamiati ufuatao kama ulivyotumiwa katika shairi:
(i) Kulla
(ii) Nakama
(iii) Ajizi (alama 3)

USHAIRI WA 20

Soma shairi lifuatalo kuhusu tahadhari dhidi ya fitina na tamaa:

Shairi linaonyesha hatari za fitina katika jamii na maisha ya kila siku. Kila ubeti una jumbe ya kuonya watu wasiendelee na uvivu, uvulana, tamaa, au kuiga vibaya tabia za wengine. Shairi lina bahari na umbo la mishororo minne kwa kila ubeti.

Maswali kuhusu Ushairi wa 20

(a) Bainisha athari tano za fitina kulingana na mshairi. (alama 5)
(b) Ubeti wa sita umechukua mikondo na bahari tofauti. Zitaje na utoe mifano. (alama 4)
(c) Andika ubeti wa nne kwa lugha ya nathari. (alama 3)
(d) Mshairi ametumia mbinu zipi kufanya jumbe zake zieleweke kwa bayana zaidi? (alama 4)
(e) Eleza maana ya msamiati ufuatao kama ulivyotumika katika shairi:
(i) Adawa
(ii) Fatana
(iii) Wakafarikana
(iv) Tusi (alama 4)
(f) Lipe shairi hili kichwa mwafaka. (alama 1)
(g) Eleza madhumuni ya shairi hili. (alama 2)
(h) Shairi hili ni bahari gani? Toa sababu. (alama 4)
(i) Bainisha umbo katika ubeti wa kwanza na wa mwisho ukizingatia vina na mizani. (alama 4)
(j) Andika ubeti wa kwanza kwa lugha nathari. (alama 4)
(k) Taja mbinu moja ya kisanii inayoibuka katika ubeti wa nne. Kwa nini imetumiwa? (alama 2)
(l) Eleza msamiati ufuatao kama unavyotokea katika shairi:
(i) Kuiga
(ii) Dede
(iii) Tujizonge (alama 3)