KASIRI YA MWINYI FUAD

KIJAKAZI alizaliwa kutokana na ukoo wa kitumwa. Baba yake na mama yake walikuwa ni miongoni mwa watumwa watiifu sana wa Bwana Malik na kama wao, Kijakazi alinuia kuwa mtumishi wake mtiifu kabisa.

Wazee wa Kijakazi walifariki alipokuwa bado mdogo. Katika kukua kwake aliamini kuwa kule kuzaliwa kwake mtumishi ndiyo majaaliwa yake. Shabaha kubwa ya Kijakazi katika maisha yake ilikuwa ni kumfurahisha bwana wake, na kwa hiyo, alikuwa tayari kumfanyia kazi yoyote ile.

Mkewe Bwana Malik, kama alivyo yeye mwenyewe, alipenda sana kumtuma Kijakazi. Kazi za Kijakazi zilikuwa za nendarudi, mara afanye hili mara afanye lile, mara aende huko mara aende kule, mara achukue hiki mara achukue kile, kutwa kucha. Mara nyingi baada ya kuifanya kazi hurejeshwa kuifanya kazi hiyo hiyo mara ya pili. Kijakazi hakuwa na mapumziko hata kidogo ndani ya nyumba ya Bwana Malik.

Ghafla Bwana Malik humwita Kijakazi na kumpigia makelele. “Weel Nenda kamfunge mbuzi apate kula majani’.”

“Nishafunga mbuzi Bwana!”

“Wacha kujibu, wewe mbwa Fanya kama unavyoambiwa!”

Kabla ya kuitimiza ile amri aliyopewa mwanzo mara Bibi Maimuna, mke wa Bwana Malik, naye hutoa yake, “Kijakazi! Hebu kanitekee maji hapo kisimani nataka kuja kukoga, ma’na’ke n’najihisi n’nanuka jasho.”

“Maji nishateka, Bibi, lakini nitakwenda kuteka tena.”

“Unakwenda wapi tena? Unafikiri huko kisimani kuna maji ya kuchezea?”

Kijakazi husimama uwanjani kwa Bwana Malik, amepigwa na mshangao, hajui aende akafunge mbnzi au akateke maji, na Bwana Malik na Bibi Maimuna wakiendelea kumfokea na kumtolea maneno makali....

Hivi ndivyo yalivyokuwa maisha ya Kijakazi; kutwa yumo mbioni kutumwa na huku akisumbuliwa.

Haya yote hayakumkera Kijakazi hata kidogo, kwa sababu aliamini kuwa ndiyo majaaliwa yake. Aliamini kwamba wajibu wakc mkubwa katika maisha yake, ulikuwa kufanya anavyoweza kumfurahisha Bwana Malik na kila aliye wake. Hakupenda hata kidogo kumwona yc yote katika watu wa Bwana Malik amekasirika, na ilipokuwa hivyo, alijiona yeye ndiye chanzo na alijilaumu sana.

Jumba la Bwana Malik lilikuwa katikati ya shamba lake huko Koani, kubwa na la fahari, halina mfano wake jirani. Vyumba vyake vingi, waliovijua ni watumishi wa ndani na Bwana Malik na mkewe tu.

Kwenye ukumbi wa jumba la Bwana Malik kulikuwa na mapambo mengi ya fahari na starehe ya pekce. Kulikuwa na viti vya mpingo vya asili vilivyochongwa kwa nakshi. vyote vimetandikwa mito ya mahameli. Kuta zilikuwa zimepambwa kwa mapicha ya wafalme wa Kiarabu wa zamani, na chini ya mojawapo ya picha hizo limemng’inizwa jambia zuri la fedha. Sakafu ya ukumbi huo ilifunikwa na zulia kubwa kutoka Uajemi, na katika pembe moja liliwekwa kasba la msaji lililonakshiwa kwa misumari ya shaba.

Hapo ndipo Bibi Maimuna alipokuwa akipotezea wakati wake mwingi, akikaa na kujitandaza jua ya vile viti vizuri vilivyotandikwa mito ya mahameli, na kujipaka mafuta ya hal-ud na manukato mengine mazuri.

Jumba hilo lilizungukwa na shamba zuri lililojaa mimea ya kila aina. Kutokana na rutuba ya ardhi ya sehemu hii na mvua za kutosha za kila mwaka, shamba la Bwana Malik lilikuwa daima zuri. Kama si maua ya mikarafuu na harufu yake nzuri basi yalikuwa matunda mbali mbali yakichumwa na watwana kwa bidii ili yasije haribikia shambani. Mabondeni, mpunga ulisitawi kwa wingi...na yote haya yalimletea Kijakazi furaha maalum, ijapokuwa yeye hakupata kitu cho chote katika mazao yanayopatikana shambani humo.

Mawazo mengi yatokanayo na shida zisizokwisha yaliunfisha uzuri wa sura ya Kijakazi, ukawa hauonekani. Uso wake ulikuwa umejaa mashaka; badala ya kutoa mwanga wa ari ya maisha, ulikunyaa na kuwa na mistari ya uchovu ambayo iliufanya uonekane wa mzee kuliko umri wake ulivyo. Mara moja moja, kwa nadra, hutokea jambo la kumfanya acheke na hapo uso humulika na kwa muda mdogo ule ukajaa bashasha za ujana, mashavu yake yenye vidimbwl vizuri yakajaa damu changa, vuguvugu. Lakini kawaida yake ni ile ya uchovu, ya mtu aliyechakaa, mwenye mikono iliyojaa visuguru na visigino vya miguu vilivyolika kwa kwenda. Si mvua, si jua; si usiku si mchana, kazi hazikumwisha Kijakazi.

Fuad alikuwa ni mtoto mkubwa mwenye umri wa kiasi cha miaka mitano na mtundu wa kutosha. Kutwa alikuwa anavunja vitu ndani ya nyumba na alipenda mchezo wa kuchupa huku na huku. Alikuwa anaweza kufanya jambo lo lote au kusema kitu cho chote mbele ya mtu ye yote na kwa yote haya hakuna aliyeweza kumkanya kwa kuchelea kutukanwa ama na Bwana Malik au na Bibi Maimuna. Alidekezwa kupita kiasi na kila alilolifanya yeye lilikuwa sawa kwa wazee wake. Kwa baadhi ya mambo aliyokuwa akiyafanya ilikuwa rahisi kwa mtu kuamini kwamba akili za Fuad hazikukaa sawa. Mtoto wa miaka mitano lakini hakukawia kujiliza akitaka kubebwa.

Siku moja alikuwa amechukuliwa na mama yake baada ya kulia kwa muda mrefu, akaanza kujizengeresha huku na huku, mara amvute mama yake nywele mara amvute masikio. Bibi Maimuna alipojiona taaban kwa utundu wa mwanawe, alimtupilia mbali kwa ghadhabu bila kujali litakalompata, Kwa bahati nzuri Kijakazi alikuwa akifagia ukumbini na ghafla aliinuka na kuwahi kumdaka mtoto huyo ambaye kama si yeye, labda angeanguka na ku pasuka kichwa. Alimdaka, kama vile mtu anavyodaka kitu alichoruahiwa bila kutahadharishwa. Fuad wakati huu alikuwa akilia kwa kelele kabisa, kama aliyepagawa na wazimu. Mara tu baada ya Fuad kufika mikononi mwa Kijakazi alinyamaza.

Bibi Maimuna naye kwa haraka alimgeukia Kijakazi na kumpokonya mtoto kutoka mikononi mwake kwa nguvu na papara karibu ajigonge kwenye kiti kilichokuwa karibu nao. Mara baada ya kuchukuliwa na mama yake, Fuad alianza kupiga makelele tena na Bibi Maimuna akamtupilia mbali, tena, na kwa mara ya pili Kijakazi akamdaka. Mzunguko huu wa kupokezana mtoto ulichukua muda mpaka Bibi Maimuna alipokubali Fuad abaki mikononi mwa Kijakazi.

“Atakuwa Bwana shamba bara bara,” alisema Bibi Maimuna.

Tokea siku hiyo Kijakazi aliacha kufanya kazi katika banda la ng’ombe na kuanza kufanya kazi jikoni. Hii haikuwa hivyo ili Kijakazi awe mlezi wa Fuad; hiyo ingekuwa fursa maalum ambayo ukoo wa Bwana Malik haukuwabi kumpa ye yote katika wafanyakazi wao. Nia ilikuwa kumfanya Kijakazi awe karibu na Bibi Maimuna na mtoto wake.

Fuad alikuwa akimpenda sana Kijakazi na alipenda kila wakati kucheza naye. Hapana aliyeelewa kwa nini yule mtoto mtundu alimpenda Kijakazi na kutulia wakiwa pamoja. Hata mwenyewe Kijakazi hakuweza kuelewa kwa nini alikuwa akipendwa na Fuad. Kijakazi anapomchukua Fuad wakati anapoanza kulia basi mara Fuad hunyamaza. Hii ndiyo sababu iliyofanya Kijakazi aondolewe kufanya kazi katika banda la ng’ombe na kupewa ile kazi yake mpya iliyokuwa haijambo kidogo - kazi ya kukaa jikoni.

Kusema kweli kazi zilikuwa zimeshamchosha Kijakazi ijapokuwa kila alilolifanya alilifanya kwa furaha. Furaha hiyo ilikuwa si furaha tupu bali ilikuwa ni furaha iliyochanganyika na machovu. Aliweka matumaini yake yote juu ya mtoto huyo ijapokuwa hakujua mpaka lini mtoto huyo atamnusuru ili aendelee na kuwapo jikoni kila siku na asirejee tena kule kwenye banda la ng’ombe.

Asubuhi moja Kijakazi alikuwa jikoni anachemsha maji ya kukoga Bibi Maimuna. Mara tu baada ya Fuad kuamka alikwenda huko jikoni ambako alijua kwamba atamkuta Kijakazi. Na Bibi Maimuna baada ya kuamka alikuwa anaranda huko na buko nyumbani mwake kwa maringo. Aliposikia sauti za furaha kutoka jikoni za Kijakazi na Fuad wakicheza, Bibi Maimuna alielekea huko na kufika mlangoni akamwona Kijakazi anambusu Fuad Kichwani. Bibi Maimuna alikasirika sana. Aliingia jikoni huku ameghadhibika, uso wake unatisha, akamsukuma Kijakazi upande kwa nguvu na kumpokonya yule mtoto. Masikini Kijakazi aliyaangukia masufuria yaliyokuwa nyuma yake na upesi upesi alijizoazoa na kurejea kumtazama Bibi Maimuna kwa hofu. Moyo ulikuwa ukimwenda mbio hajui litamfika jambo gani kwa alilolifanya ijapokuwa kosa lenyewe hakulijua.

“Unafanya nini we Kijakazi na mwanangu?” Bibi Maimuna alimkaripia Kijakazi.

“N-n-nisamche Bibi!” Kijakazi alijibu huku hofu imemjaa.

“Ngoja mpaka upate mtoto wako ndipo umbusu! Ala!” Bibi Maimuna alimwambia Kijakazi akitoka nje.

“Jee! Kuna nini tena huko? Mbona nasikia makelele?” Bwana Malik naye aliuliza kutoka chumbani alikokuwa amelala.

“Si huyu mbwa huyu, ati anambusu Fuad,” alijibu Bibi Maimuna.

“Mimi nilikwambia huyu hastahili kuwekwa huko jikoni, wewe ukasema tumwache huko huko. Leo kambusu Fuad, kesho utamkuta kakaa ukumbini juu ya kiti na Fuad kama yeye ndiye mwenye nyumba!” Bwana Malik alisema kwa makelele huku akitoka huko chumbani na kuja jikoni alikokuwa Kijakazi.

Alipofika hapo jikoni alimkuta Kijakazi amejikunja, hofu imemjaa. Alimtazama kwa jicho kali na mara alimfyonya na kutoka nje ya nyumba.

Fuad alifanya kelele nyingi alipochukuliwa kutoka kwa Kijakazi lakini hata hivyo Kijakazi hakuruhusiwa tena kumchul a Fuad. Wacha kuruhusiwa kumchukua tu bali hata kukaa karibu naye ilikuwa marufuku tangu siku hiyo.

Mambo yalikwenda kinyume na alivyotaka Kijakazi. Tegemeo lake kwamba Fuad atamnusuru asirejee tena kule bandani kububurushana na kupigwa mateke na ng’ombe lilitoweka. Sasa ilimbidi arejee kule kule bandani kwa ng’ombe alikokuwa akifanya kazi zamani.

Bibi Maimuna alifanya kila jitihada ili Fuad amsahau Kijakazi na alifanikiwa, kwani baada ya muda mfupi Fuad hakuwa tena na hamu ya kubebwa na Kijakazi. Lakini kwa Kijakazi mambo yalikuwa kinyume; siku zilivyoendelea ndivyo mapenzi yake kwa Fuad yalivyozidi.

Fuad alikuwa mtoto mkubwa sasa. Mapenzi ya Kijakazi yalizidi vile vile na kila alipomwona mtoto huyo amesimama mbele ya uwanja wa nyumba ya Bwana Malik basi alifurahi kama ameliona jua wakati linapochomoza kutoka mawinguni. Mara nyingi Fuad alikuwa akija katikati ya uwanja huku akichupachupa kama mtoto wa mbuzi. Kila alipomwona Fuad, Kijakazi aliacha kila alichokuwa akifanya na alikaa kufikiri uzuri atakaokuwa nao kijana yule atakapokuwa mtu mzima.

Fuad alikuwa na mbwa wake na alipenda sana kucheza naye huku akimpa amri ya kufanya hiki na kile. Alikuwa akiranda na kufukuzana na mbwa huyo kwenye shamba la baba yake.

“Boby!” Fuad alimwita mbwa wake.

Yule mbwa alikuja mbio akionyesha mwenye furaha, Alimrukia Fuad mikononi huku akiutikisa mkia wake.

Fuad aliujaribu ubwana wake kwa mbwa huyo. Alikuwa haeshi kumpa amri hii na ile; mara amtume akalete hiki, mara kile, mara ampige makofi, mara mateke; almuradi alikuwa na chombo kizuri cha kujaribu ubwana wake na kujifunza kuamrisha. Mara nyingine yule mbwa huchoka kuhangaishwa na kukataa amri anazopewa na bwana wake.

“Boby, kalete bunduki yangu!” Fuad alimwamrisha yule mbwa siku moja baada ya kwisha kumtaabisha sana.

Yule mbwa hakwenda po pote, alibakia pale pale alipokuwa huku akibweka kwa kelele. Fuad alimpiga yule rnbwa kibao kikali sana hata akakimbia huku akibweka kwa makelele.

Wakati wote huo Fuad alipokuwa akigombana na mbwa wake Kijakazi alikuwa amejibanza pembeni na furushi la majani ya ng’ombe aliyokuwa akiyapeleka ndani. Alipokuwa anaondoka hapo alipojibanza na kuyapeleka yale majani bandani aliiacha njia yake ya kawaida na kujipitisha karibu na Fuad ili walau apate kumwona mtoto aliyetenganishwa naye kwa siku nyingi. Fuad alimwona Kijakazi alipojipitisha hapo, bila ya kujali kitu cho chote alimpa amri Kijakazi, “Kijakazi, nenda kaniletee bunduki yangu!” Fuad aliamrisha kwa hamaki kama vile anapomhamakia mbwa wake. Hii ndiyo iliyokuwa amri yake ya kwanza kwa Kijakazi, mtumishi wao.

Bila ya kusema kitu cho chote Kijakazi aliukaza mwendo baada ya kuiweka ile chungu ya majani pembeni mwa njia, huku akifikiri vipi ataweza kuingia ndani ya nyumba ya Bwana Malik na kuichukua bunduki hiyo ya kuchezea aliyotumwa na Fuad.

Alipotia mguu wake tu ndani ya nyumba, Kijakazi alikutana na Bibi Maimuna ambaye alikuwa amekaa ukumbini, amevaa kanzu ndefu, viatu vya ndara, mtandio mwepesi uliopambwa kwa zari pembeni, ananukia kama jini. Kwa ajili ya mafuta mazuri aliyokuwa akinukia, aliweza kusikia mara moja harufu ya kupuo la ng’ombe alilokuwa akinuka Kijakazi. Alikunja uso wake na kumuonya asimkaribie akaja akaharibu manukato yake ambayo alichukua muda mrefu kujitia.

Kumwona tu Kijakazi anaingia ndani, Bibi Maimuna alianza kumtolea maneno, “Nini unataka hapa?”

“Bwana Fuad amenituma nije nimchukulie ile bunduki yake ya kuchezea!” Kijakazi alijibu buku mikono yake miwili ameikusanya pamoja chini ya kidevu chake.

Haya yalimfurahisha sana Bibi Maimuna aliyependa kumsikia mwanawe anaamrisha kibwana tokea udogoni mwake.

Tokea siku hiyo, Fuad alimpa Kijakazi amri kemkem na Kijakazi alizifuata zote kwa furaha. Siku zilivyoendelea sauti ya Fuad ilizidi kuwa ya kijeuri zaidi lakini Bibi Maimuna hakumkataza kwani alipenda mwanawe awe hivyo. Alitaka mwanawe awe Bwana mkali kama baba yake; bwana mtawala wa milki yake; bwana shamba wa siku za mbele. Alitaka mwanawe awe Bwana mkubwa ambaye ataweza kumwamuru mtu ye yote yule.

Siku moja Bwana Malik na mkewe walikuwa wakizungumza katika bustani nzuri iliyokuwa nyuma ya jumba lao. Ilikuwa wakati wa jioni wakipunga upepo katika bustani hiyo iliyokuwa na kila aina ya mti mzuri wa kuyafurahisha macho ya Bwana Malik: Miasumini, miwaridi, vilua, na miti mingine yenye harafu za kufurahisha. Inapofika magharibi, mrahati-el-leil uliokuwamo ndani ya bustani hiyo huibadilisha hewa ya pahala hapo na kuifanya inukie harufu nzuri ya maua yake meupe madogo madogo. Chini ya mti huo ndipo pahala ambapo Bwana Malik alipenda kukaa. Palikuwa na kibaraza kizuri cha saruji, na alipokuwa kibarazani hapo na mkewe, Bwana Malik hakutaka kukerwa na mtu ye yote - hata Fuad, mtoto wao mpenzi.

Mishokishoki, mibalungi, mitufaa na miti mingine ya matunda ilikuwa imepandwa kwa kutupiwatupiwa katika kila sehemu ya bustani hiyo na miti hii iliyotawanya vivuli vyake vizuri ilizidisha faragha katika pahala hapo.

Palikuwa na pipa maalum la maji karibu na bustani hiyo lililounganishwa na mfereji uliokuwa ukimwagia maji kila asubuhi na jioni bustanini humo. Kazi ya kulijaza maji pipa hilo kila siku ilikuwa ni moja katika kazi kubwa alizokuwa nazo Kijakazi.

“Bwana, n’asikia yamekuja mafuta ya hal-ud kwa Ruwehi hivi juzi, tola shilingi mia tu,” Bibi Maimuna alimwambia mumewe walipokuwa wamekaa juu ya baraza ndani ya pepo waliyoitengeneza wenyewe katika shamba lile.

“Kesho basi nitamtuma mtu akakuchukulie. Tola ngapi unataka?”

“Tola tano zinatosha.”

“Basi kesho fungua kasha uchukue pesa unazozitaka na akija mke wa Bwana Zein na mumewe kutembea mpe akununulie.”

“Ala! Kwani kesho wanakuja?” Bibi Maimuna alijidai kustaajabu kama kwamba hakujua kuwa kila Ijumapili Bwana Zein na mkewe huja kwa gari lao jipya la aina ya May Flower kuwatembelea.

Kwa ghafla Bibi Maimuna aliyakatisha yale mazungumzo. Yeye hakuyaleta mazungumzo yale kwa kutaka ruhusa ya kutumia pesa. Alikuwa ameyaleta kwa kutaka kustawisha mazungumzo tu kwani inapojiri kutumia pesa. Bibi Maimuna alikuwa ni wa kufungua kasha na kuchukua azitakazo kwa kununua akitakacho. Ni yeye tu aliyeweza kuzitumia pesa za Bwana Malik namna hiyo.

Bibi Maimuna aliondoka pale juu ya kibaraza alipokuwa amekaa na kuanza kuzungukazunguka ndani ya bustani ile, kwenye ile miti yenye maua mazuri, akachuma asumini kidogo, tena ua moja zuri la waridi, balafu kilua kimoja kikubwa na kukipachika katika nywele zake ndefu za mawimbi alizopenda kuziacha matimtim na kuzipasua njia katikati... akasogea kwenye miti ya matunda. Kila alipochuma tufaa au tunda lo lote lile zuri kutoka katika miti ilc ambayo ilipandwa makusudi iwc mifupi ili matunda yake yaweze kuchumika kwa urahisi. basi humgeukia. mumewe na kumwita kwa furaha na kumrushia tunda hilo. Hapo tena Bwana Malik ambaye hupenda kukaa tu pale juu ya kibaraza kilc huku ametundika miguu, humbidi ajilazimishe kuruka pale alipokaa kulidaka tunda alilorusbiwa na mkewe. Bibi Maimuna aliona raha kumtaabisha mumewe namna ile na kucheka mpaka pumzi zikampaa wakati Bwana Malik anapokosea kulidaka tunda analorushiwa akataka kuanguka.

Starehe yote hiyo waliyokuwa nayo Bwana Malik na mkewe ilivunjwa kwa kelele za Fuad aliyekuwa akija mbio akipiga kelele, “mama! mama!” huku Boby yuko nyuma yake anamfukuza, akimbwekea kwa hasira tayari kumtia meno!

“Siku zote n’akwambial Usimpige mbwa huyu, atakutafuna siku moja!” Bibi Maimuna alimwambia Fuad huku pumzi zake ziko juu juu kwa namna alivyostuka kwa kumsikia mwanawe akipiga kelele. Bwana Malik ndiyo alikwisha kabisa. Tokea hapo alikuwa na maradhi ya moyo na aliposikia kelele zile za Fuad, alinyong’onyea pale juu ya baraza alipokuwa amekaa. Aliposimama kutaka kuingia ndani hakuweza peke yake na ilibidi asaidiwe kwa kushikwa mkono na Bibi Maimuna.

Hapo hapo starehe ya bustanini ilimalizika. Bwana Malik alipelekwa ndani na baada ya kulazwa kitandani. tu mambo yalizidi. Moyo ulimwenda mbio, pumzi jau juu, akitoa shahada mbili mbili, “Lailaha illa LIah! Lailaha iila Liah!”

Bibi Maimuna alibabaika, akawa anakizunguka chumba kizima, mikono yake yote miwili amejitwisha kichwani huku akipiga kelele, “Masikim mume wangu! Masikini mume wangu!”

Alimwona mumewe yumo katika sakarat-el-maut, Dawa zote za kienyeji zilizokuwamo chumbani mle akazileta Ba kumpa. Mara alimpaka marashi, mara alimfukiza mafusho... lakini Bwana Malik alibakia kukoroma tu, hana kauli tena sasa. Yote yale, Fuad alikuwa akiyaangalia tu, hayaelewi, amebaki kumfuata mama yake kila anapokwenda.

Kuiona hali ya mumewe imezidi kuwa mbaya Bibi Maimuna alitoka saa zile za magharibi kwenda kutafuta mganga. Kabla ya kwenda alimwita Kijakazi ili akae na Bwana Malik na yeye alikwenda moja kwa moja mpaka kwa Maftah, mganga mashuhuri mtaani pale.

Alipofika kwake alimkuta Sheikh Maftah amekwenda msikitini akamsubiri mpaka akarudi. Baada ya kuingia ndani tu, Bibi Maimuna alimwambia huku machozi ‘yanamtoka, “Niwahi Sheikh!”

“Kumezidi nini teoa?” Sheikh Maftah alistuka.

“Mume wangu kashikwa ghafla!”

Hawakukaa. Walitoka hapo hapo mpaka kwa Bwana Malik wakamkuta mahututi, anakoroma tu.

“Lahaula!” Sheikh Maftah alistuka alipomwona. Alivuta kiti kilichokuwamo chumbani mle na kukaa upande wa kichwani wa Bwana Malik huku akimsomeasomea.

“Yamemwanza wapi haya?”

“Tulivyokuwa bustanini!”

“Saa kama hizi si saa za kutembea chini ya miti! Amekumbwa na shetani mbaya huyu!” Alimkamata kichwa na kuendelea kumsomea, na ghafla aliuliza “Ipo zaafarani hapa?”

“Ipo!“

Bibi Maimuna aliingia chumba cha pili na kuanza kupekua mikebe yote mpaka akaigundua zaafarani ilipo. “Hii,” Bibi Maimuna alimpa sheikh, kwikwi na kilio vimemshika.

“Ipo sahani ndogo?”

“Ipo!”

Mara sahani ililetwa ria Sheikh Maftah akamtengenezea kombe Bwana Malik na kumnywesha. Alitia kombe lililobakia ndani ya chupa na kumwambia Bibi Maimuna, “Baada ya muda utamnywesha kidogo, na kidogo utampaka usoni.”

“Asante,” Bibi Maimuna alishukuru, huku uso umemvimba kwa kulia.

“La-haula! La-haula” Sheikh Maftah alisema akitoka.

Bibi Maimuna alifanya kama alivyoambiwa. Alimnywesha Bwana Malik kombe lile na jingine akampaka usoni... lakini hakupata nafuu. Ilipofika alfajiri alikata roho.

Usiku kucha Bibi Maimuna alikuwa pembeni mwa Bwana Malik na baada ya kukata roho alipiga kelele na kulia huku akiomboleza.

Usiku ule hapana aliyethubutu kulala katika wapagazi wa shambani pale. Walikuwamo katika harakati tu.

Asubuhi ilipoingia, habari za kifo cha Bwana Malik zilifika mjini na ilipofika kiasi cha saa nne, mabwana shamba na matajiri mbali mbali kutoka mjini walianza kumiminika nyumbani kwa marehemu kwa matayarisho ya mazishi.

Bwana Malik alizikwa baada ya sala ya alasiri na hayo yalikHwa mazishi ya kutolewa mfano. Ilisomwa hitima ya siku tatu na katika siku hizo tatu, hapana aliyepika cha jioni katika majirani kwani paliandaliwa vipochopocho vya kila aina na kutolewa sadaka kwa wakulima masikini wa mtaani pale.

Ole wake Kijakazi! Kwa msiba mkubwa alipkuwa nao kwa kufiwa na Bwana wakc, alikuwa mnyonge kuwashinda wote na kila wakati akijiinamia. Kila akipata nafasi nyakati za magharibi alikwenda kaburini kwa marehemu na hapo huomboleza mpaka macho yakamvimba. Kifo cha Bwana Malik kilikuwa ni msiba mkubwa kwa Kijakazi.

Baada ya tanga kukunjwa tu jamaa zake Bwana Malilc walikusanyika na siku hiyo kasha lake lilifunguliwa kutaka kujulikana kilichomo ndani. Vitu vilivyokuwemo ndani ya kasha hilo vilisasambuliwa kimoja kimoja na kwa jumla vilivyokuwemo ndani ya kasha hilo vyote vilikuwa vya fahari tu. Vitara» vya dhahabu na majambia ya fedha. Jozi mbili za matarawanda ya fedha na vikuku kadha vya dhahabu. Baada ya kuangalia kila kitu sehemu za siri za kasha hilo zilianza kufunguliwa na zaidi ya fedha nyingi zilizokuwemo ndani ya sehemu hiyo mlikuwa na wasia wa Bwana Malik aliousia kwamba mali yake yote ibakie chini ya wakala wa Bwana Zein mpaka Fuad atakapofikia umri wa kukabidhiwa hazina aliyoirithi kwa baba yake.

Bibi Maimuna alikaa eda ya miezi minne na siku kumi. Wake wa mabwana shamba kutoka sebemu mbali mbali walikuja kumazi oa kumliwaza.

Baada ya kutoka eda, Bibi Maimuna alikuwa hana uzima tena. Alikuwa maradhi hayamwishi na baada ya mwaka mmoja na yeyo alifariki. Alizikwa pembeni ya kaburi la marehemu mumewe.

Bwana Zein alimlea Fuad kama namna alivyoagizwa na rafiki yake marohemu Bwana Malik. Hakupitisha dhulma wala ghalat kwani kwa mali tu, yeye mwenyewe alikuwa nayo ya kumtosha na kumkinaisha.

Kwa muda wa miaka kumi Fuad aliishi chini ya maongozi ya Bwana Zein aliemfundisha mbinu zote za kulinda utajiri na utukufu wake na katika kipindi hicho alifanya majaribio mazuri ya kutuma watwana na mafukara walio chini ya amri yake. Alipotimia miaka ishirini na tano Fuad alikabidhiwa mali yake yote na hapo akaanza kuchimba kufuru.

Fuad sasa alikuwa ndiye mwenye dhamana ya shamba na kila kilichokuwamo ndani ya shamba hilo pamoja na kila kilichokuwa mali ya baba yake. Alilitengeneza shamba bilo vizuri na kuongeza ardhi zaidi. Alijenga banda zuri la matofali na kuongeza ghorofa moja katika ghala yake ya kuwekea bidhaa.

Kwa Kijakazi, mwendo wa kufanya kazi kwa Fuad, ulikuwa ni ule ule. Alifanya kazi kama wakati wa uhai wa marehemu Bwana Malik. Alikuwwa akiacha kazi moja anashika nyingine; akifanya kazi mfano wa mashine. Akili yake yote ilikuwa iko katika kufikiri kazi alizokuwa akitarajiwa kuzifanya na alichukua hadhari kubwa ili asiharibu kitu cho chote katika kazi yake. Alifanya kazi kama punda na hapana binaadamu aliyeweza kufanya kazi mfano wa mwanamke huyo.

Jioni moja alipokuwa analitembelea shamba lake. Fuad alipitia huko kwenye mabanda ya ng’ombe. Kwa machofu makubwa aliyokuwa nayo, Kijakazi alikuwa ameegemea nguzo moja ndani ya banda hilo huku ng’ombe wakila majani. Bila ya yeye mwenyewe kukusudia, usingizi ulimchukua na Fuad alipofika alimkuta amelala, ng’ombe wamekwisha kula majani wanangojea kupewa maji.

Fuad alimnyemelea Kijakazi kidogo kidogo na ilhali yumo usingizini, kampiga teke la ubavu.

“Ah! Nisamehe, Bwana!” alisema Kijakazi, huku anahia maumivu na huku akiona amefanya kosa kubwa asilowahi kulifanya.

“Wewe unafikiri uko wapi hapa! Mimi tokea saa ile nafikiri wewe unafanya kazi kumbe umekuja kujilicha huku na kulala!” Fuad kahamaki kweli kweli.

“Nisamehe, Bwana! Sitofanya tena!” Kijakazi alisema kwa sauti ya hofu huku akichukua madoo matupu yaliyokuwa bandani humo na kukimbilia kisimani kwenda kuteka maji.

“Mpumbavu mkubwa! Kizee hiki hakina akili hata chembe. Hakiwezi kazi; basi kimekaa hapa bure tu!” Fuad aliendelea kupiga makelele ijapokuwa alikuwa peke yake.

Kijakazi alikimbilia kisimani na mara alirejea na madoo yaliyojaa maji, akawanywesba ng’ombe. Walipomaliza, alirudi kuteka maji tena, mara mbili, mara tatu. mpaka akawamaliza ng’ombe wote.

Baada ya bayo Kijakazi aliegemea lile lile guzo alilokuwa ameegemea mwanzo na kuwaza yaliyotokea.

“Lo! Leo nimemkera sana Bwana!” Alijinong’onea. “Sijui atafikiri nini!”

Usiku kucha Kijakazi hakulala kwa mawazo aliyokuwa nayo. Maskini Kijakazi alifanya kila aliloweza ili kumfurahisha na kumtii Bwana wake. Lakini kwa jambo dogo tu amemkasirisha.

“Nitajitahidi yasitokee tena kama yaliyotokea leo,” Kijakazi alijituliza.

Siku ya pili Kijakazi aliamka alfajiri. Jogoo la kwanza yeye alikwisha nyanyuka. Hakusimama pahala popote mpaka kwenye banda la ng’ombe na kuanza kuwakama maziwa. Baada ya kumaliza kazi hiyo alitoka nje ya banda.

Kumekwisha kucha. Fuad amekwisha amka. Alikuwa anatembea nje ya nyumba yake ili kupata hewa ya asubuhi na mara alikutana na Kijakazi aliyekuwa akikimbia kuyapeleka maziwa aliyokwisha yakama kwa Fuad.

Kijakazi roho ilimpiga na alisimama kidogo kama aliyepigwa na mshangao.

“Ushakama maziwa?” Fuad alimwuliza Kijakazi kwa sauti ya ukali.

“Nishakama Bwana!” Kijakazi alijibu.

“Haya; nikirudi nikukute ushawapa ng’ombe wote majani!” Fuad alimwambia Kijakazi huku akiendelea na safari yake ya kulizunguka shamba lake wakati wa asubuhi.

Fuad alikwenda kitambo kidogo na mara alimgeukia tena Kijakazi na kumwita, “Ohaa!”

Kijakazi alifahamu kuwa hakuna mwingine anayeitwa isipokuwa yeye na aligeuka kwa gbafla, nusura ndoo moja ya maziwa imdondoke.

“Halafu usisahau kwenda kuwafunga mbuzi!” Fuad alisema. Alikwenda mbele kidogo na mara alitoa amri nyingine, “Na yale mabanda ya kuku yote uyasafishe leo.”

Baada ya kusikiliza amri zote alizopewa, Kijakazi aliyachukua madoo ya maziwa aliyokuwa ameyabeba na kuyaweka hapo kwenye baraza la nyumba ya Fuad yakingojea kuja kuchukuliwa na wachukuzi kupelekwa mjini baada ya kwisha kupimwa na Fuad mwenyewe.

Kidogo hofu ilimpunguka Kijakazi alipoona Fuad hakumkumbusha yaliyotokea jana. Kucha alikuwa akifikiri Fuad atamwambia nini leo. na alivyokuwa hakumwambia kitu alihisi kama mtu aliyetaa mzigo mkubwa uliokuwa umemtopea.

Kijakazi hakuelewa jambo lo lote katika mambo yaliyokuwa yaldpita ulimweaguni na yale yaliyokuwa yakitokea karibu naye alijifanya kama hayaoni.

Kila wafanyakazi walipochukua hatua za kudai haki zao waliitwa maaskari wa kikoloni ambao walitumia silaha zao za virungu, mabomu ya kuumiza macho na bunduki kuwatawanya. Baadhi ya viongozi wao na wafanyakazi wengine jasiri walitiwa vifungoni ambako waUteswa na kufanyiwa ukatili wa kila aina. Umaskini ulikuwa umejaa nchini na unyonge umewazonga wananchi. Hata hivyo, au kutokana na dhiki hizo, wafanyakazi hawakwisha kufanya migomo, maandamano na mikutano ya hadhara na ya siri ya kupinga mabepari na makabaila na kudai uhuru kutoka kwa wakoloni.

Yote haya yakija na kuondoka lakini kwa Kijakazi wakati haukugeuka wala haukubadilika. Kwake yeye maisha yalikuwa ni kufanya kazi tu ili kumfurahisha Bwana Fuad.

Wakati wa mchana ilikuwa hapana anayezungumza naye ili kumweleza yaliyokuwa yakitokea katika nchi. Sauti za wale alioweza kukutana nao pindi alipopata nafasi wakamwelezea yaliyotokea, alizisikia kwa mbali. Yeye alifurahi kuona yote yaliyotokea hayakumhusu. Kila mara alikuwa akishukuru Mungu kwa kumpa uwezo wa kufanya kazi zake vizuri.

Wapagazi kadha wa kadba walikuja na kuondoka. wakubwa na wadogo, wanaume na wanawake, lakini Kijakazi alibakia pale pale. Wengine walikuja na hata kabla Kijakazi hakuyajua majina yao waliacha kazi. Yote haya yalikuwa kwa sababu ya ujeuri, usafihi na utovu wa adabu wa Fuad. Alikuwa bamjali mkubwa wala mdogo; kila aliyekuwa akifanya kazi kwake au kwa jumla kila mkulima kwake yeye alikuwa ni mtwana tu.

Fuad alikuwa na wapagazi wengi katika shamba lake na si wote waliokuwa watiifu kama alivyokuwa Kijakazi. Kwa mfano, tabia ya Mariam ilikuwa kinyume na ile ya Kijakazi.

Mariam alikuwa ni msichana mzuri wa kuvutia, alikuwa mzuri wa tambo na sura. Alikuwa na macho mazuri yaliyo duara na yenye kumeremeta mfano wa nyota zikiwa mawinguni.

Si kama Mariam alikuwa mkaidi hapo kazini. Alikuwa anajitahidi kufanya kazi zake kama anavyoweza lakini alikuwa hakubali kutumwa kama punda. Pindi alipojihisi amechoka kwa wingi wa kazi, alikuwa kidogo kidogo akijitafutia upenu na kujipumzisha.

Kwa ajili ya uzuri aliokuwa nao Mariam, Fuad alishindwa kujizuia hata kidogo na mara kwa mara alikuwa akimnyemelea nyemelea kama paka aliyeshikwa na ugonjwa wa mapenzi.

Siku moja Mariam alikuwa yumo ndani ya banda la ng’ombe anawapa majani. Fuad alimwona alipokuwa akiingia ndani ya banda hilo akamfuata humo.

“Mariam, hebu njoo nikwambie kitu mara moja,” Fuad alisema taratibu.

Mariam alishangaa sana kumsikia Fuad akizungumza naye kwa sauti kama ile yenye heshima na upole kinyume cha kawaida yake. Aliitika mwito ule akaeoda.

Mara Fuad alianza, “Unajua Mariam, yako maneno kila siku nilitaka kukwambia lakini sijakupatia nafasi.”

“Maneno gani Bwana?”

“Maneno gani?” Fuad aliuliza, “Sogea hapa basi nikwambie”

“Sema tu Bwana, mimi nitasikia hapa hapa nilipo.”

Pale pale upole ulimwisha Fuad na ubwana ukamjia.

“Ebo! Mimi tokea wakati ule nakwita hapa, wewe una...” Hakuwahi kumaliza kusema aliyotaka kusema mara alimvamia Mariam na kuanza kumbusu mashavuni.

“Sitaki! Sitaki! Unanikamata kwa nguvu!” Mariam alipiga kelele.

Baada ya kujikurupua sana Mariam aliweza kutoka mikononi mwa Fuad akaukimbilia mlango wa banda ambao Fuad aliufunga makusudi alipoingia ndani humo. Kwa bahati Mariam aliweza kuufungua.

Sauti ya hamaki ya Fuad ilisikika mpaka upande wa pili wa uwanja wa nyumba yake akipiga kelele.

“Nguruwe mchafu we!”

Nje ya banda la ng’ombe walikuwapo wafanyakazi. wengine waliokuwa wakifanya kazi za kupalilia na za kilimo. Fuad hakupenda Ble jambo atilolifanya lijulikane. Alipofika nje ya banda alijidai kuyababaisha maneno.

“Basi kazi kucheza kazini tu! Siku ya pili nikikukuta unafanya mchezo katika kazi nitakuvunja kichwa chako! Nitakufukuza shambani kwangu kama nilivyokwisha kuwafukuza watwana wengine kama wewe!”

Wale wafanyakazi wengine walinyamaza kimya kila mmoja akiwa na wasiwasi mwingine yupi katika wao atakayetukanwa.

“Na nyie mnasikiliza nini? Fanyeni kazi zenu!” Fuad aliwapigia kelele wale wafanyakazi.

Fuad alifutuka kwa hamaki na akaufuata ule ujia mwembamba uliooteshwa maua pande zote mbili ulioongozea kwake kutoka pale lilipokuwa banda la ng’ombe. Alikwenda moja kwa moja mpaka kwake na alipofika huko aliingia chumbani mwakc.

Mariam, alibaki pale nje ya banda la ng’ombe kwa muda mrefu amejikunja, roho ipamwenda mbio.

“Je! umefanya nini tena?” Mfanyakazi mmoja alimjongelea Mariam na kumwuliza pole pole. Alizungumza naye huku akiendelea na kazi yake bila kumtazama ili asije Fuad akatokea akawakuta wanazungumza likawa balaa jingine.

“Anataka kunipiga!” Mariam alijibu, mkono wake mmoja umeizuia kanzu yake chafu iliyopasuka katika vita vyake na Fuad.

Ijapokuwa jambo alilofanyiwa Mariam na Fuad ni jambo baya, hakutaka kuwajulisha wale wafanyakazi wenzake nini hasa lililotokea.

“Anataka kukupigia nim?” yule mfanyakazi alimwuliza tena Mariam, uso wake ukiwa bado unaangalia pale pale alipokuwa akijidai kupalilia.

Mariam hakumjibu tena; alinyamaza Idmya. Kwa jinsi ghadhabu zilivyomzidi, machozi yalianza kummiminika. Jambo hili lilimtia haya na pale pale aliondoka na kurejea kazini ndani ya banda la ng’ombe akifuta machozi

Fuad aliingia chumbani mwake na kujilaza chali juu ya kitanda. Alivuta pakiti ya sigareti iliyokuwa pembeni ya kitanda, akachomoa sigara moja na kuiwasha. Alimwaza Mariam huku akiuangalia moto ukiila sigara yake. Moyo wake pia ulikuwa ukiungua kwa kumtaka Mariam. Bali ari yake ya kibwana ilikuwa ikiteketea: Vipi, vipi, kijakazi kama kile kimkatae bwana wake...? Kilithubutuje kusema “sitaki!”, kupiga kelele. kumtia aibu...ah!

“Mwachilie. sasa nitamwita huku ndani na akifika atashika adabu yake: Nitamwita mmoja katika wale mbwa wenzake aje anisaidie kumkamata”

Fuad alikuwa mwingi wa mwili lakini kwa ajili ya kukaa bure maisha yake yote, unene aliokuwa nao ulikuwa ni wa maji matupu. Hakumweza Mariam kwa vibiru na ilimbidi ampate mtumishi wake mwingine kumsaidia. Alitoka chumbani kwake akaenda kule kule kwenye banda la ng’ombe. Alipofika, alifungua mlango wa banda kwa ghafla na kwa nguvu. Mariam aligeuka kwa haraka akamwona Fuad amejaa pale mlangoni, uso umemwiva kwa hamaki.

“Njoo huku!” Fuad alimwamuru.

Aliondoka pale mlangoni na kumwelekea mmoja katika wale wafanyakazi waliokuwapo pale.

“Na wee, njoo huku!”

Alifikiri wote watamfuata lakini Mariam alipofika nje ya banda alifuata njia nyingine na kukimbia. Aliingia kichakani na mara moja akatoweka.

Baada ya hatua chache, alipogeuka kuwaangalia aliowaita, Fuad alimwona yule mfanyakazi mwingme tu aliyemwita.

“Yuko wapi yule?”

“Amepitia huku Bwana,” mmoja katika wale wafanyakazi alijibu.

“Amekimbia siyo! Kamtafuteni mumlete hapa na akifika hapa basi kichwa chake halali yangu!” Fuad aliwatuma wale wafanyakazi.

Wote kwa pamoja waliyatupa majembe waliyokuwa wakifanyia kazi na kuingia maguguni kumtafuta Mariam. lakini hata baada. ya muda mrefu hawakumwona.

Ijapokuwa kwa tabia za kibwana-shamba ni aibu kwa bwana shamba kumtaka mwanamke mkulima, lakini Fuad hakuweza kujizuia kuwapenda. Mara kwa mara Fuad alisikia hadithi kutoka kwa vijana wenzake, watoto wa mabwana shamba, kuhusu namna gani watoto wa kike wa kishamba walivyo mahodari katika kuwastarehesha Bwana zao. Kwa sababu hii, Fuad alifanya kila njia aweze kupata mtoto mwingine wa kiamboni pale ili kuhakikisha ukweli wa hadithi hizo alizozisikia.

Ilipofika magharibi, baada ya kwisha kusali. Fuad aliteremkia viamboni na kujidai kuzungumza na wale wakulima anaowajua na ambao hujipendekeza kwake. Dhamiri ya ziara hiyo ilikuwa siyo kuwatembelea wale watu hasa bali kutafuta vigori. Alitembelea nyumba moja moja na alipofika nyumbni kwa mzee Sharwani akakaa humo kwa muda mrefu akipiga soga.

Mzee Sharwani alikuwa na kibanda kidogo. Ukiingia ndani tu baada ya kufunguliwa mlango waona utajiri wa nyumba yote mbele yako - kitanda cha mayowe kilichotandikwa mkeka mkuukuu, vibao vidogo vidogo vya msonobari, na katika pembe’moja ya ukuta chungu ya makozi ya kupikia.

Mzee huyu hakujua nia halisi ya matembezi ya Fuad na hata kama angejua angeona ni fahari kubwa kwake kwa kuwa na binti anayemfaa bwana shamba mkubwa yule. Baada ya kukaribishwa kwa hamu na mzee Sharwani, Fuad aliingia ndani kwa hadhari akichelea asizitie nguo zake uchafu. Alivaa kanzu nzuri ya darzi na kikoi cha Jabir, kofia ya mjazo ya mkono na viatu vya makubadhi.

Mzee Sharwani alitoa mkeka mpya alikuwa nao, akasogeza upandc ghasia ndogo ndogo zilizokuwapo hapo na kuutandika.

“Tafadhali Bwana!” Mzee Sharwani alimkaribisha Fuad kukaa juu ya ule mkeka.

Yeye mwenyewe alikaa juu ya kibao cha msonobari na hapo soga likaanza.

Mzee Sharwani alikuwa mtu mzuna sana na aliukumbuka vizuri ujana wa Bwana Malik, baba yake Fuad, na hata aliikumbuka sherehe kubwa iliyofanywa hapo Koani alipozaliwa Fuad, Mazungumzo yote jioni hiyo yalikuwa juu ya nyumba ya Bwana Malik.

“Oh, Bwana Malik! Alikuwa mtu mardadi sana. Juu ya kanzu yake alikuwa hathubutu kutua inzi! Bwana Malik alikuwa mtu mwema sana, hapa kisiwani kote hapana mfanowe,”

Hizi ndizo zilizokuwa hadithi za mzee Sharwani. Bwana Malik hivi, Bwana Malik vile; Bi Maimuna hivi, Bi Maimuna vile. Aliwapa sifa ambazo nyingi hawakuwa nazo almuradi yeye akitaka kumfurahisha Fuad.

Lakini hayo siyo yaliyompeleka Fuad hapo. Habari na sifa za Bwana Malik, Fuad alizielewa, na zile asizozijua siyo aambiwe saa hii. Kilichompeleka kwa Mzee Sharwani ni mjakuu wake kigori. kwa jina, Mkongwe.

“Siku hizi naona Mkongwe amekua mkubwa?” Fuad alisema akiingilia kati mazungumzo ya Mzee Sharwani juu ya sifa za baba yake na mama yake.

“He! He! Mwali mzima tena sasa,” Mzee Sharwani alijibu huku akijichekesha kicheko cha kuona haya.

Hamkuwa na raha yo yote ndani ya kibanda cha Sharwani na kwa Fuad kibandani humo ilikuwa kama motoni ukilinganisha na raha na starehe zilizokuwako kwake. Kulikuwa na joto kali mle ndani na kibatari kilichokuwa kikitoa moshi kilimfanya Fuad atokwe na machozi Alifungua kifungo cha shingoni cha kanzu yake na kujipepea kwa mkone wake. Kijasho chembamba kilikuwa kildmtoka.

“Anafanya nini siku hizi?”

Mzee Sharwani kinywa wazi, hana jino hata moja kwa kuzeeka, alijibu huku aldjichekesha, “Analima na kunisaidia kazi zangu nyingine. Huo mkeka uliokalia kausuka na kuushona yeyc. Mjukuu wangu ni mtoto hodari kabisa.”

Joto lilizidi mle ndani na Fuad akashindwa kulistahimili akayakata mazungumzo.

“Mimi ninaondoka nakimbilia kwenda kusali el-isha.” Fuad alisema.

“Hewalla Bwana! Karibu!” Mzee Sharwani alimuaga Fuad kwa kujipinda kuonyesha heshima.

Fuad alijenga msikiti mdogo, mzuri, karibu na nyumba yake na ndani ya msikiti huo walisali wale waliokuwa na madhehebu ya kiibadhi tu kama yeye mwenyewe.

Aliingia mskitini kusali lakini hata hivyo hakuacha kumwaza na kumtamani Mkongwe. Alipotoka aliazimia kwenda kwa Mzee Sharwani kila siku hadi apate kumwajiri Mkongwe.

Fuad hakuacha kumfikiri Mkongwe. Ijapokuwa mara kwa mara alikwenda mjini na kukutana na wasichana wazuri, bado sura ya Mkongwe ilimjia akilini mwake kama ndoto, akashindwa kuitoa. Alikerwa sana na hali hii ya kumtamani msichana ambaye katika jamii ya matabaka kama yale ya Unguja siku zile hakuwa na thamani yo yote kwake. Mara nyingi alijiuliza, “Nifanye nini nimtoe Mkoogwe kichwani mwangu? Nimwite nyumbani kwangu nimchukue kwa nguvu au nimpe zawadi za nguo na pesa kidogo akubali yeye mwenyewe kufanya ninavyotaka? Nimwachie mbali mtumwa huyu anayenuka jasho, niache kujihangaisha bure?”

Lakini wapi, alivyozidi kujiuliza maswali haya ndivyo alivyozidi kumtamani. Mwishoni aliamua kumfuata baba yake, Mzee Sharwani. amwombe amruhusu Mkongwe kwenda kufanya kazi sbambani kwake. Alidhani kuwa akiisha kuanza kazi njia itapatikana ya kumshawishi kufanya na hayo mengine.

Matembezi ya Fuad kwa Mzee Sharwani yaliongezeka. Hazikupita siku tatu bila yake kwenda na mazungumzo yake sasa yakiishia katika kuuliza kwa nini Mkongwe haendi kwake kufanya kazi, Mzee Sharwani akimjibu kuwa Mkongwe mwenyewe hataki kumwacha Mzee wake na kwenda kufanya kazi kwa Bwana Fuad. Kila siku Fuad humwuliza swali hilo na kila siku Mzee Sharwani hujibu vile vile.

Fuad alipoona hafiki mbali kwa kuuliza kwa njia bii ya upole alianza kutumia vitisho lakini akivificha katika lugha ya mafumbo! “Mzee Sharwani. naona hutaki Mkongwe aje kufanya kazi shambani kwangu; maana yake nini? Mimi natafuta kijana kama yeye kunifanyia kazi lakini naona wewe unamwekea vipingamizi.”

“Hapana, Bwana Fuad,” Mzee Sharwani alianza kujitetea. “Mimi simkatazi Mkongwe kuja kufanya kazi kwako; kwa nini nimkataze? Yeye mwenyewc pengine hataki, na kama anataka sitamkataza.”

“Basi mwambie aje kesho kule shambani aanze kazi.”

“Haya Bwana Fuad, nitamwambia na kama anaweza atakuja. Haya kwakberi bwana Fuad, karibu tena Sahib wangu.”

Baada ya mazungumzo mengi ya ulaghai na vitisho, Fuad aliweza kumfanya mzee Sharwani kumruhusu Mkongwe kwenda kufanya kazi kwake na huko kwa Fuad kazi kubwa aliyokuwa nayo Mkongwe ilikuwa ni kushirikiana na Kijakazi katika kazi zisizokwisha za shambani mle.

Siku moja Mkongwe alikuwa kisimani anateka maji, akiitumbukiza ndoo kisimani na kuivuta na halafu kuitumbukiza tena kisimani baada ya kumimina maji ndani ya mtungi wake. Hakujua kabisa kama kuna mtu aliyekuwa akimtazama.

Fuad alijificha kichakani akimtazama. na kuuhusudu uzuri wake. Na kweli Mkongwe alikuwa mzuri wa maumbile. Mashavu yake yalikuwa ya duara na nywele zake nyeusi zilizosukwa zilipendeza sana. Alikuwa amejifunga kipande cha kaniki kifuani na kanga moja amejitupia kichwani, na nguo hizo zikivaliwa na wanawake wa Kisiwani huonyesha vizuri vifua vyao vilivyojaa kwa maziwa ya ujana wao na sehemu nyingine za mwili.

Fuad alimtazama Mkongwe kwa muda mrefu na baadaye alitoka pale kichakani alipokuwa amejificha na kuelekea kule kisimani alipokuwa. Mkongwe aliivuta ile kanga aliyokuwa amejitupia kichwani na kujistiri sehemu ya kifuani baada ya kumwona Fuad.

“Nini habari?” Fuad alimwuliza huku uso wake ameukunja kwa kutaka kumtia hofu.

“Nzuri Bwana!” Mkongwe alijibu.

Fuad alimwangalia tokea juu mpaka chini na mara alikwenda zake bila ya kumwambia kitu cho chote.

Kazi aliyokuwa nayo Mkongwe hapo shambani kwa Fuad ilikuwa na kushirikiana na Kijakazi katika kazi zake. Kwa hakika, hakuajiriwa Jli amsaidie Kijakazi na kumpunguzia mzigo wa kazi nyingi alizokuwa nazo, bali kuwa pamoja naye ili kazi ifanyike kwa wingi zaidi.

Kazi za Kijakazi zilikuwa kama kawaida, moja baada ya moja, bila mapumziko. Mkongwe alijitahidi kushirikiana na Kijakazi lakini mwisho aliona atakonga kabla ya siku zake kwa kazi zilivyokuwa nyingi. Kazi yenyewe haikuwa na mshahara maalum. Mfanyakazi alipewa kipande kidogo cha ardhi kulima ambacho bwana shamba angeweza kumnyang’anya wakati wowote, na hapakuwa na pahala popote pa kwenda kulalamika.

Siku moja saa saba mchana katika jua kali, Kijakazi na Mkongwe walikuwa wakimg’oa majani ya ng’ombe. Kijakazi hakuwa na wakati wa kuzungumza na mfanyakazi mwenzake kwa jinsi alivyokuwa akifanya kazi. Mkongwe aliinuka kwa ghafula baada ya kuinama muda mrefu akichuma majani akamtazama kwa makini Kijakazi. Alipobaini kuwa anatazamwa na Mkongwe, yeye pia aliinuka na kupumua.

“Kijakazi mbona unafanya kazi namna hii? Hivi utajiua kwa kazi. Halafu unapata faida gani hasa kujivunja kwa kazi namna hiyo?” Mkongwe aliuliza.

Kijakazi alishtushwa na maneno ya Mkongwe kwani hakupata hata siku moja kuambiwa maneno kama yale na mtu ye yotc. Hakupenda hasa kuambiwa maneno kama yale kwani furaha yake kubwa ilikuwa ni kusifiwa kuwa ni mfanyakazi hodari na mwenye juhudi.

“Mimi, shoga yangu, nitamaliza maisha yangu hapa hapa. Hapa ndipo nilipoanzia na hapa ndipo nitakapomalizikia.”

Mkongwe alimtazama Kijakazi kwa huruma. Akimtazama umri wake. afya yake na namna alivyofanya kazi, alimwona kama mtu mwenye wazimu aliyedhamiria kujiua makusudi.

“Hapana kosa lo lote kuifanya kazi yako vizuri. Sidhani kama kuna mtu atakayekufukuza hapa na pia sioni sababu kwa nini ufanye kazi kama mnyama!” Mkongwe alimwambia Kijakazi.

“Siku zote nimekuwa hivi! Sasa hata sihisi kama ninafanya kazi kwa sababu nimelemaa kufanya kazi namna hii. “Kijakazi alijibu.

Siku nyingi Mkongwe alifanya kazi pamoja na Kijakazi na hakuacha kusema naye ili afanye kazi kibinaadamu, lakini jawabu lilikuwa lile lile, “Mimi nimeanzia hapa nitamalizikia hapa.”

Mwisho Mkongwe alichoka na alibaki kumtazama tu.

Msimu wa karafuu ulipofika, Fuad aliajiri vibarua wengi shambani kwake kuja kumchumia. Jamaa zake pia walikuja kutoka mjini kwa ajili ya kazi za kuweka hesabu. Kambi za wachumaji karafuu zilipigwa na wafanya kazi wote wa kawaida wa Fuad waliachishwa zile kazi zao ili wajiunge katika kuchuma karafuu. Fuad alishughulika sana kwani hizo ndizo siku za kuchuma pesa. Katika siku hizo alikuwa mkali kupita siku zote na yule aliyezidharau hata chembe mbili tu za karafuu alishika adabu yakc kwa matusi ya Fuad.

Usiku mmoja Kijakazi na Mkongwe walikuwa wamekaa juu ya jamvi wameelekezana nyuso zao na kati yao ipo chungu ya karafuu mbichi wanazichambua.

Mkongwe hakuvunjika moyo katika kufanya kazi. Mara alianza kumpamba kwa maneno.

“Hivyo Bi Kijakazi utaendelea kufanya kazi namna hii mpaka lini?” Mkongwe aliuliza.

Kijakazi alishtuka kwani hakupata kuitwa bibi hata siku moja maishani mwake. Bibi aliyemjua yeye duniani ni Bibi Maimuna tu ambaye alifariki zamani.

“Umesemaje vile? Umeniita Bibi? Tafadhali usiniite hivyo; mimi na Kijakazi tu.”

“Mimi nimekwita bibi kwa ajili ya kukuheshtmu, kwa ajili ya umri wako, nakuona sawa sawa na mama yangu aliyenizaa. Nakuuliza tena kama hukusikia Bi Kijakazi, utafanya kazi namna hii mpaka lini?” Mkongwe aliuliza.

“Mpaka mwisho wa maisha yangu yote.”

Mara Mkongwe alianza kumweleza kwa urefu na kumwambia “Sikiliza Bi Kijakazi, na lazima ufanye kazi kidesturi, ufanye kazi huku ukijifikiria kama wewe ni binaadamu. Ukiendelea kufanya kazi namna hiyo utatuharibia sisi sote kwani mara kwa mara humsikia Bwana Fuad akisema “Unamwona Kijakazi namna anavyofanya kazi?” Kwa sababu yako wewe ndiyo ikawa Fuad anatutaabisha sisi sote hapa. Wewe ndiwe umekuwa mfano katika kila kazi na katika kustahamili mateso. Mimi sitakubali kutumwa kama wewe!”

Kijakazi alistushwa na maneno hayo na aliyasikia kama sauti zilizokuwa zikisema naye akiwa katika ndoto kwani hapana hata siku moja aliyopata kuambiwa yeye mwenyewe na Fuad kuwa anafanya kazi vizuri. Sifa zote alizopewa Kijakazi alipewa wakati hayupo kwani akiwa uso kwa uso na Fuad, yalikuwa ni yale yale tu ya Fuad kuukunja uso wake na kumtolea maneno ya usafihi na matusi kama alivyofanya marehemu Bwana Malik.

“Ah! Kweli Bwana Fuad anasema hivyo?” Kijakazi aliuliza kwa sauti ya furaba kubwa.

“Bi Kijakazi mimi sipendi kukutukana lakini sina budi kukwambia uache upumbavu wako! Sisi ni lazima tupumzike kwani ni binaadamn sawa sawa na Fuad! Huoni kuwa huyo Bwana Fuad wako ni mtu asiye na fadhila na mwizi wa nguvu za watu?” Mkongwe alisema huku akiwa amekasirlka sana.

Maneno yote aliyoyasema Mkongwe yalipita kwenye masikio ya Kijakazi kama upepo. Fikra yake yote ilikuwa katika kuwaza kwamba ijapokuwa siyo mbele yake yeye mwenyewe, baada ya muda mrefu, tena mrefu sana, Fuad amemtaja kuwa anamfurahisha kwa kazi yake nzuri.

Kijakazi alijiuliza mwenyewe kwa nini hakusifiwa na Fuad mbele ya uso vvake? Kwa nini hata siku moja hakuambiwa neno zuri kutoka kinywani mwa Fuad?

Hata siku moja Fuad hakupata kumwambia anafanya kazi vizuri au hata kucheka naye tu. Yeye aliyachukulia yote hayo kuwa si kitu kwani Fuad ni mtoto kwake yeye. mtoto aliyemlea mwenyewe. Ue kuambiwa na Mkongwe kuwa alimsifu mbele ya wafanyakazi wengine kulimpa furaha maalum iliyofidia yote aliyokuwa akifanya.

Mkongwe hakutaka tena kuendelea na mazungumzo hayo. Waliendelea kuchambua karafuu mpaka saa sita za usiku na hapana mmoja kati yao aliyezungumza na mwenzake. Baada ya hapo kila mmoja alikwenda kulala.

Kwa ajili ya vuguvugu la siasa ya kuwapinga mamwinyi na mabwana shamba, mabwana shamba walizidisha chuki zao kwa wakulima. Wao walichukua hatua za kikatili katika kulipiza kisasi.

Kwa sababu hii, hali ya maisha kwa wapagazi wanaofanya kazi kwa Fuad na kwa mabwana shamba wengine ilizidi kuwa mbaya. Wakulima wengi walifukuzwa kutoka mashambani kwa mabwana shamba na wengine walitiliwa moto konde zao au kung’olewa mazao yao ilhali bado machanga.

Wakulima wengi waliteremkia mjini na wengi wao walikuwa wakikutana pahala pamoja paitwapo Kijangwani. Katika jumla ya mazungumzo yao wakati walipokutana hapo ilikuwa kuhusu maisha yao na vipi wangeweza kuyatatua matatizo yao. Hawakuwa tena na ardhi ya kulima, kwa hiyo hawakuwa na msingi wa maisha yao.

Yaliyokuwa yakizungumzwa hapo hayakubaki hapo hapo kwani habari ziliwafika wakulima wengine wa sehemu za mbali na jambo hili liliweza kuleta mafaham’’aDO makubwa kati ya wakulima tokea wale waliofukuzwa mashambani mpaka wasiofukuzwa.

Mara moja moja walipopata nafasi, wale wakulima waliokuwa bado kufukuzwa mashambani walipenya na kwenda mjini. Huko walipewa taarifa juu ya yale yaliyokubaliwa miongoni mwa wakazi wa mjini wasiokuwa na kazi na kwa hiyo wasiokuwa na chakula wala mahali maalum pa kuishi.

Lakini hayo yalimhusu nini Fuad? Aliamka alfajiri aweze kujitayarisha kwa safari ya kwenda mjini kuuza karafuu. Aliingia chooni na kukoga, na baadaye aliingia chumbani kwake na kuanza kuvalia. Alijipaka mafuta kichwani akazichana nywele zake vizuri na kuzipasua njia upande. Alichukua kila kichupa cha mafuta mazuri kilichokuwapo juu ya meza ndogo chumbani humo na kujipaka mafuta yake. Alisimama mbele ya kioo akajitazama, na alipoona amependeza kama alivyotaka, alitoka.

Gari la Fuad lilikwisha pakiwa karafuu tokea usiku na sasa Fuad yu tayari kwenda zake mjini kuuza karafuu zilizokwisha kukauka.

“Yuko wapi huyu tena? Hebu nendeni mkamtafutel” Fuad alimpigia kelele mfanyakazi wake aliyekuwa amekwisha ingia katika sehemu ya nyuma ya gari amekalia magunia ya karafuu.

Kabla hajawahi kushuka garini kwenda kumwita, dereva wa gari alifika mwenyewe, na hapo hapo alilitia gari moto wakaelekea mjini. Fuad mwenyewe alikaa mbele na dereva na wachukuzi wa yale magunia wakakaa nyuma.

Siku kama hii huwa siku ya furaha kubwa kwa Fuad. Siku ya kuleta karafuu mjini kuja kuuza ndiyo siku ya kustarehe huko mjini na kwa sababu hii ile kanzu na kofia, kivazi cha kawaida cha Fuad anapokuwa sbamba, huvuliwa. Leo Fuad amevaa shati la mikono mirefu, suruali ndefu ya sufi rangi ya kiJivujivu na viatu vya buti vyeusi vilivyong’arishwa vizuri na Kijakazi tokea jana.

Haikuwa safari ndefu kutoka Koani mpaka mjini kwenye soko la karafuu na mara walifika hapo wakawakuta wanunuzi wako tayari wanaingojea mali tu.

“Gunia ishirini zote mali safi,” alisema yule dalali aliyezipima karafuu za Fuad huku akiyasukuma mawe ya mizani yake hapa na pale baada ya kwisha kupima.

Alimwandikia kikaratasi Fuad naye pale pale akaenda kuchukua fedha zake kwenye ofisi ya tajiri aliyekuwapo hapo hapo karibu na soko Malindi. Baada ya muda alirejea pale lilipomngojea gari lake na wafanyakazi wake walikuwa wamekwishaingia ndani ya gari.

“Nyie tangulieni, mimi mtakuja jioni kwa teksi.” Fuad aliwaambia wafanyakazi wake kwa furaha, jambo lililokuwa si la kawaida.

Alitia mkono mfukoni akatoa pesa na kumpa kila mfanyakazi shilingi mbili.

Wafanyakazi wale walibakia ndani ya gari. Fuad alipokuwa akienda zake, walimsindikiza kwa macho wakimwona akilifuata jia Ulilotokea Malindi kuelekca Forodhani na walipokwisha ona kwamba Fuad amekwisha ingia mjini kabisa walitoka garini.

Hawakuwa na wasiwasi wo wote kwani siku kama hiyo, siku ambayo Fuad huja mjini kuaza karafuu, huwa ni siku ya kutegea kazi kwa wafanyakazi wote wa Fuad. Siku kama hiyo, mwenye safari yake huenda, mwenye kutaka kupalilia konde lake haweza kufanya hivyo na mwenye kutaka kupumzika hupumzika. Kazi huwa nayo Kijakazi peke yake mwenye kutaka kuonyesha utiifu kwa bwana wake mpaka mwisho wa umri wake.

Siku kama hiyo, Fuad huzama katika starehe za mjini na anaporejea nyumbani huwa yu chopi hajali kitu cho chote.

Kila mmoja katika wafanyakazi wale alishika njia yake na kwenda kufanya shughuli zake.

Hiyo ilikuwa ni fursa kubwa kwa kina Vuai kwani siku hiyo hiyo palikuwa na mkutano mkubwa wa hadhara hapo Kijangwani.

Vuai na kikundi chake walikuwa wamejijaza kibandani wengine wakiwa wamekaa juu ya vipande vibovu vya mikeka, wengine wamekaa juu ya makozi na wengine wamekalia nazi zisizofuliwa. Baada ya mazungumzo mafupi tu ya kiasi cha kuulizana hali Vuai alitoa shauri. “Unajua wewe! Leo lazima mmoja wetu afike Kijangwani akasikilize cho chote kile.”

“Si bora u’kenda wewe, alau mwenyeji huko kidogo,” alitoa shauri mfanyakazi mwingine.

Hakupoteza wakati, Vuai alikwenda barabaram na kwa bahati alipofika tualiikuta gari inayotokea Mchangani na kuingia kwa safari ya mjini.

Fuad alifanya kazi zake zote zilizo za lazima hapo mjini na alipomaliza hakupoteza wakati. Alimpitia rafiki yake wa hapo mjini, Nassor.

Nassor alikuwa ni kijana aliyejuana tu na Fuad. Hawakuwa na urafiki mkubwa. Baba yake Nassor pia alikuwa. Bwana Shamba lakim alikufa ghafla baada ya shamba lakc kufilisiwa na bepari wa Kihindi aliposhindwa kullpa deni la pesa alizokopa kuchumia karafuu.

Baba yake Nassor alipokufa hakuacha kitu cho chote na yeye Nassor alikumbwa na lile wimbi linalowakumba wakulima na kuwatupa mjini kuja kutafuta maisha.

Fuad hakupenda kufuatana na mtu ye yote anapofika mjini ila Nassor tu. AIipenda kufuatana naye si kwa kitu cho chote bali kwa ajili ya uwenyeji aliokw’sha kuupata mjini. Nassor alimwelewa mwahala motc mwa starehe na haya ndiyo aliyoyataka Fuad.

Nassor na Fuad walikwenda zao mpaka Lusitania Bar hapo karibu na Minara miwili. Waliingia ndani na kuwakuta watu wanajiburudisha kwa vinywaji namna mbali mbali. Fuad alifanya masihara na watu wawili watatu aliojuana nao na baada ya hapo yeye na Nassor walikaa pahala pembeni peke yao.

“Utakunywa nini?” Fuad alimwuliza Nassor baada ya wote kwisha kukaa.

“Bia, laldni moto.”

Fuad aliagiza bia moja moto na moja baridi. Bia hizo zilimalizika zikaagizwa nyingine. Ziliagizwa nyingine na nyingine, na Fuad alipoona bia zishamchosha alitoa amri tu. “Sasa tutakunywa wiski!”

Fuad alikwisba zoea kuamrisha na unapomjia tu ubwana hutaka kuamrisha bila kujali anazungumza na nani.

Haikuchukua muda mara wiski mbili zililetwa baada va Fuad kuziagizia.

Nishai zilikuwa zishampanda Fuad na kidogo kidogo alianza ule ukarimu wa kilevi. Alimnunulia ulevi kila aliyemsalimu. Muda ulivyopita ndivyo meza ya Fuad ilivyojaa watu na ilipofika saa tisa juu ya meza yake palikuwa oa msitu wa chupa zilizojaa aina tofauti za ulevi.

Nishai zilikuwa kubwa na walijistarehesha kwa kuimba nyimbo za Kiarabu, za Kihindi na nyimbo za taarabu za Kiswahili.

Walilewa mpaka magharibi na baada ya hapo Nassor na Fuad waliteremkia ng’ambo kwa starehe zao nyingine.

Baada ya kumaliza starehe zote alizozitaka, Fuad alikodi teksi na kurejea kwake.

Huko nyumbani Kijakazi alikuwa na wasiwasi juu ya bwana wake. Hakujua nini lilimtokea huko mjini na tangu saa.kumi na mbili alisimama nje akitazama njia itokayo mjini kwa matumaini kuwa Fuad atarejea salama. Kiasi cha saa tatu za usiku teksi ilifika pale nyumbani kumleta Fuad. Baada ya kufika tu aliingia chumbani kwake na kujitupa juu ya kitanda na nguo zake bila ya hata kuvua viatu.

“Oh! Haijambo bwana amerudi salama!” Kijakazi alisema akishusha pumzi na kupumua.

Alinyemelea ndani kidogo kidogo ili apate kuhakikisha kama Fuad ni mzima na alipofika chumbani kwake alimkuta amelala chali anakoroma udenda unamtoka. Sehemu ya kichwa ilikuwa kitandani miguu ameining’iniza.

Kijakazi alijitahidi kumwinua Fuad na kumlaza sawa na halafu alimvua viatu na soksi. Alitaka hata kumvua nguo lakini alikuwa mzito sana na Kijakazi hakuweza kumwinua. Alimkunjulia chandarua na baada ya hapo alisimama kwa unyongs pembeni ya kitanda na kumtazama bwana wake mpenzi halafu alizima taa na kufunga mlango akimwacha Fuad amelala kama aliyekufa fofofo.

Kwa bahati Vuai alirejea mapema kutoka mjini kuliko Fuad lakini hakutaka kuwaambia kitu wenzake mara moja. Alitaka akutane nao kwa nafasi wakati Fuad atapokuwa amekwisha lala; kwa hivyo. aliwaambia wakutane barabarani wakati wa usiku kama kawaida wanapokutana hapo kwa mazungumzo.

Baada ya Vuai kuhakildsha kwamba Fuad amekwisha lala na wala hana tamaa tena ya kuamka kwa usiku ule, alikwenda barabarani ambako aliwakuta wenzake wanamngojea kwa hamu kubwa. Baada ya kufika tu hata kabla ya kukaa, mmoja katika watu wale waliokuwa wakimngojea alimwuliza, “Enhe, wanasemaje huko mjini?”

“He! Ngojea nikae basi, mbona una pupa namna hiyo?” Vuai alikaa na baada ya kujuliana nao hali alianza kuwaelezca aliyoyasikia mjini. “Nasikia litanunuliwa shamba na wale waliofukuzwa kutoka kwenye mashamba ya mabwana shamba wote watapatiwa ardhi ya kulima.”

“Pesa za kununulia hilo shamba watazipata wapi?” Aliuliza mmoja kati ya wale waliokuwa wakimsikiliza Vuai kwa makini.

“Ah, hayo mimi siyajui: watayajua wenyewe huko mjini.” aliiibu.

“Wazee wanasema, ukimwona mwenzako ananyoa basi wewe tia majL Je, sisi tuliopo hapa kwa Fuad unafikiri nini Vuai?” aliuliza mwingine.

“Ah, si tutakuwa kama hao waliokwisha kufukuzwa tu?”

“Na hawa wanaofukuzwa hasa hufukuziwa nini?” aliuliza mkulimamwingine, mzee.

“Eh! Watu wamechoka kutumwa Mzee Usi!” alijibu Vuai.

Mazungumzo yaliendelea mpaka usiku wa manane na walipochoka kila mtu alikimbilia bandani kwake kwenda kulala

Nishai za asubuhi zilimwelekeza Fuad aende zake mjini kumaliza starehe alizozibakisha jana.

Baada ya kwisha kukoga mbio mbio alimtuma mkulima mmoja kwenda mwita dereva wake na baada ya muda dereva alifika na gari lake akifikiri kuna shchena nyingine ya karafuu inayotaka kupelekwa mjini.

Gari lilikwenda mjini abiria akiwa Fuad peke yake. Hakuzungumza. na dereva wake nj’a nzima. Fikra mbali mbali zilikuwa zikimwendea kichwani mwake.

Alifikiri ulwa aliokuwa nao, pesa alizokuwa nazo, amri aliyokuwa nayo kwa wapagazi wote shambani kwake. Lakini halafu zilimjia fikra kwamba juu ya yote hayo alikuwa hastarehe kama anavyotaka yeye.

Aliwaza kwamba yeye awe anaranda mji mzima huku akiendesha mwenyewe gari zuri kubwa ambalo kila atakayeliona atalitumbulia macho. Aliona si kiasi chake, kijana mwenye pesa nyingi kama yeye kupanda gari la kubebea mizigo, yeye pamoja na watwana wake. Al’jihisi amechoka kupanda teksi na kuendeshewa gari na dereva asiyeweza kumwamuru kama anavyotaka yeye.

Siku chache baadaye, Fuad alinunua gari kubwa la aina ya Rambler ienye rangi ya bahari.

Hili halikuwa jambo kubwa kwake kwani pesa alikuwa nazo na hakuwa na tabia ya ubakhili katika kuzitumia kama aliyokuwa nayo baba yake. Marehemu Bwana Malik alihesabu hata senti moja. Pesa alizitumia kwa mipango. Fuad hakuzionea uchungu pesa alizokuwa nazo. Yeye amezirithi tu pesa hizo. Amefumbua macho siku moja akajiona yeye ni bwana mkubwa mwenye watwana kadhaa chini yake akiwatuma kama anavyotaka.

Alistarehe kama kijana ye yote yule mwenye pesa nyingi.

Vijana wote walimhusudu alipoingia na gari lake mjini. Alikuwa maarufu miongoni niwa mabwana shamba wote wanaoishi mjini na kila aliyekuwa na mtoto wa kike alimvutia kwake ili amwoze. Aliingia ndani ya nyumba zao kwa mapana na marefu na alipata kila fursa ya kuwaona watoto hao waliong’aa kwa weupe kwa kufichwa ndani.

Fuad mwenyewe alikuwa na azma ya kuoa. Starehc za ujana zilianza kumchosha akaamua kutafuta mchumba atakayekuwa mke wake.

Hapo hapo Koani palikuwa na wasichana wengi wa mabwana shamba wengine, laidni wasichana hao pamoja na wale aliowaona mjini wote hapana hata mmoja aliyempenda kwa kumwoa.

Fuad alitaka rake aliye mzuri bila ya kifani. Kila msichana aliyemwona hakuwa mzuri kama alivyotaka yeye mwenyewe. Kwa sababu hii, safari za mjini zilikuwa hazimwishi. Safari hizi mwenyewe aliziita safari za kutafuta mchumba. Akitoka huko Koani mbio na gari lake na kuranda kila sehemu ya mji akimtupia jicho kila msichana aliyemwona.

“He! Mtoto huyu na gari lile!” Kijakazi akikaa na kujisemea kila alipomwona Fuad akilitia Rambler moto.

Ndani ya moyo wake, Kijakazi alimtakia Fuad mafanikio na salama kat’ka kila alilokuwa akilifanya. Hakupenda kumwona ndani ya gari lile, ambalo aliliendesha mbio sana. Kijakazi alikuwa na wasiwasi mkubwa moyoni mwake.

“Hebu fikiri Fuad akipinduka na dubwasha lile! Sijui itakuwa vipi? Ataumia maskini!”

Fikra mpya za kumwudhi zilimwingia Kijakazi moyoni. Kila Fuad anapoondoka shamba na gari lake kwa ajili ya safari zakc za kutafuta mchumba basi Kijakazi huwa hana fura’na mpaka anapomwona Fuad amerejea nyumbani salama.

Siku nyingi zilip ta na hali ya wakuiima ilikuwa inazidi kuwa mbaya. Mateso ya mabwana shamba ambao waliungwa mkono na wakoloni yalizidi. Ilikuwa hakuna lo lote la kufanya isipokuwa kutafuta njia ya kuepukana na mateso hayo.

Vuai hakuchoka kwenda mjini kusikiliza kila lililozungumzwa katika mipango ya wakulima na vipi wataweza kubadilisha maisha yao. Kila aliposikia kuwa viongozi wa siasa watafanya mkutano wa hadhara pahala po pote pale ikiwa mjini au shamba basi Vuai alifanya kila njia ili afike huko apate kuja kuwahadithia wenzake. Fuad naye aliyajua vizuri yaliyokuwa yakitcndeka na alikuwa na chuki kubwa kwa ye yote yule aliyemsikia akizungumza cho chote kuhusu kuwapigania wakulima na watu wa chini.

Jumapili moja palikuwa na mkutano mkubwa sana wa hadhara hapo Raha Leo na Vuai hakutaka mkutano huu umpite. Alifanya kila ujanja mpaka akafika. Ulihudhuriwa na maelfu ya wafanyakazi na wakulima. Vuai alisikiliza hotuba zilizotolewa na viongozi katika mkutano huo kwa hamu. Ulipomalizika tu upesi upesi alijihimu kurejea Koani.

Ulipofika usiku, saa za kwenda kuzungumza barabarani. Vuai alifika mapema, kabla ya wakati wa kawaida. Midomo ilikuwa ikimwasha kwa kutaka kusimulia aliyoyasikia mkutanoni huko.

Baraza lilipotimia tu, Vuai alianza, “Mkutano wa leo ulikuwa mkubwa sana, na mambo yaliyozungumzwa ni yakufurahisha kweli kweli. Ama niliyoyasikia leo mazuri sana. Wale jamaa wanaotusaidia leo walikuwa na mkutano hapo penye uwanja wa Raha Leo na maneno aliyoyasema msemaji mmoja yalikuwa mazuri na yaliniingia sana,” Vuai alisema.

Enhe, kimesemwa nini huko?” aliuliza mkulima mwingine.

“Mambo makubwa na pindi yakiwa basi mateso ya Fuad hayatatupata tena. Kwanzainasemwa kwamba haya yote hayawezi kubadilika mpaka kwanza wakoloni watoke katika nchi hii. Na baada ya hapo wakulima wenyewe watachukua hatua ya kuyabadilisha maisha yao,” alieleza Vuai.

“Ehe!’

“Alisema wakulima ni binaadamu kama walivyo binadamu wote basi lazima ifanywe kila njia wakulima wawe na maisha ya kibinaadamu; nyumba nzuri za kisasa zikiwa na taa za umeme na hiyo ardhi ya mabwana shamba...” hapo hakuweka wazi; alisita na halafu alisema, “hayo ya ardhi yatasawazishwa akishatoka mkoloni.” Vuai alizidi kueleza.

“Lakini ukitazama hayo ni kweli. Hawa mabwana shamba wanatutesa sana lakini ndio hatuna la kufanya. Ndio tulivyojaaliwa,” alisema kijana mmoja katika kundi la watu waliokaa kizani wakimsikiliza Vuai akieleza.......

Mawazo aliyokuwa akija nayo Vuai kutoka mjini hayakuenea miongoni mwa wafanyakazi wa Fuad tu, bali katika kila pembe ya Koarii mpaka Mwera. Yaliyokuwa yakizungumzwa na wakulima yalikuwa m hayo hayo. Fikra za wakulima zilikuwa zikichemka na walihitaji uongozi tu kwani walikuwa tayari kufanya jambo lo lote. Walikuwa wamechoka. Kufa, au kuishi katika hali hii, kwao ilikuwa ni sawa.

Sasa Vuai na wenzake walikuwa wamechoka kuwa wasikilizaji tu wa yanayozungumzwa mikutanoni na mara hii walikubaliana watafute mahusiano makubwa zaidi na wale ndugu huko mjini wenye kuwaonea huruma.

“Nikipata nafasi nitakwenda kuwatafuta hao wanaoielewa mipango hiyo zaidi hapo Kijangwani!” alisema Vuai akizungumza na mkulima mwenzake walipokuwa wakipalilia mikarafuu shambani kwa Fuad. Alikuwa aldsubiri tu itokee ile fursa yake ya kawaida, yaani Fuad aende mjini kuuza karafuu. Haikuchukua muda mrefu fursa hiyo ilitokea. Baada ya kuondoka tu na Rambler lake, gari lililochukua karafuu likiwa limetangulia mbele. Vuai aliondoka na kwenda mjini.

Saa tano juu ya alama Vuai alifika Kijangwani. Alikwenda kwenye kijumba kidogo cha mawe kilichokuwa hapo ambacho kilionyesha kama ni olisi. Alitaka kuingia mle ndani lakini alisita kidogo.

Watu walikuwa wakiingla na kutoka ndani ya kijumba hicho na wengi kwa namna walivyovalia walionyesha ni watu waliotoka sehemu za mashamba kama yeye Vuai.

“Ati Bwana, mtu anaweza kuonana na nani hapa akiwa na tatizo lo lote?” Vuai alimwuliza mtu mmoja aliyetoka ndani ya kijumba kile.

“Una shida? Je, ushafukuzwa shambani nini?” aliuliza yule mtu.

“Si hayo, ni mengine kabisa,” Vuai alijibu.

Hakutaka kumwambia mtu ye yote yale aliyokuwa nayo moyoni ila tu kwa yule aliyehusika.

“Ingia hapo ndani mkono wa kulia utaona mlango. Ing’’a humo na utamkuta mtu na huyo utaweza kumwelezea shida zako,” alisema yule mtu.

“Ahsante Bwana.”

Yule mtu alikwenda zake na Vuai aliingia ndani ya kile kijumba. Aligonga mlango na alipata amri ya kuingia ndani. Alifungua mlango na mbele yake alimkabili kijana mmoja aliyekuwa amekaa juu ya kiti na meza mbelc yake. Alikuwa anashughulika na kuandika hata hakumtazama yule aliyeingia ndani.

Baadaye yule kijana aliinua uso wake akamwona Vuai amesimama miangoni.

“Karibu ndugu,” alisema yule kijana.

Alimkaribisha kukaa juu ya kiti kimoja katika viti vilivyozungushwa chumbani mle na mara yule kijana alianza kumsaili Vuai.

“Je, naweza kukusaidia ndugu?” aliuliza yule kijana.

“Bwana shida yangu niliyo nayo ni ndogo tu,” alianza. Vuai.

“Kwanza ndugu napenda uelewe hapa hapana ‘Bwana’. Sisi sote ni ndugu; ndugu tulioungana kuwapiga vita mabcpari na mabwana shamba,” yule kijana alimwambia Vuai.

“Ahsante Bwana nimesikia," alijibu Vuai.

Alikwisha zoea kumwita ‘Bwana’ kila aliyemhisi amemzidi, kwani alikuwa ameishi kwa mamwinyi siku nyingi na alikwisha zoea kumtetemekea kila mtu. Yule kijana aliyaelewa haya na alimwacha aendelee kumwita Bwana ijapokuwa yule kijanamwenyewe hakupenda.

“Mimi Bwana natokea Koani, nafanya kazi katika shamba la Bwana Fuad. Mara nyingi nahudhuria mikutano inayofanywa hapa mjini na mimi na wenzangu wa huko Koani tuna mambo fulani hatuyafahamu.”

“Umefanya uzuri kuja,” alianza yule kijana. “Sisi tunawatafuta hasa watu kama nyinyi ambao wana mambo hawayafahamu na wanataka kufahamishwa; kusema kweli hukukosea kuja hapa kwani hayo ndiyo madhumuni ya ofisi hii...” yule kijana alimwelezea Vua.

“Umesema uko shambani kwa nani vile?”

“Kwa Bwana Fuad.”

“Fuad! Fuad! Fuad!” yule kijana aliendelea kulitamka jina la Fuad kama kwamba linamkumbusha kitu. “Aha” Fuad! Tunazo habari. zake hapa. Hebu ngoja kidogo.”

Yule kijana aliondoka pale juu ya kiti alipokuwa amekaa na kwenda kwenye kabati kubwa lililokuwa hapo penye pembe ya meza. Alitoa bunda la makaratasi na kuanza kuyapekua.

“Aha, Fuad, ndiyo! Tunazo habari zake hapa. Bwana shamba huyu aliwahi kutaka kumkamata kwa nguvu msichana mmoja aliyekuwa akifanya kazi shambani mwake.” alielezea yule kijana. “Huko shambani mnakofanya kazi hapakuwa na msicbana mmoja aitwaye Mariam?”

“Mariam? Yeye alikimbia siku moja, nafikiri alitaka kupigwa na Fuad, mana’ake siku hiyo alipokimbia alianza kutolewa maneno na kutukanwa na Fuad,” alieleza Vuai.

“Basi ukweli wa mambo ni kwamba alitaka kumkamata na kumnajisi ndiyo maana akakimbia.”

“Hivyo?” aliuliza Vuai akistaajabu sana.

“Sasa sikiliza. Wenzako ulio pamoja nao huko shambani kwa Fuad ni watu madhubuti au ndio hivyo tu?” aliuliza yule kijana.

“Wako waliokuwa madhubuti na wako ambao si barabara.” alijibu Vuai.

“Sasa mambo gani hasa mnataka kuyajua, wewe na weozako?”

“Sisi tunataka kuyajua mambo yote ambayo tunayasikia kuhusu maisha yetu sisi wakulima,” Vuai alisema.

“Sikiliza, nenda ukaonane na wenzako uwaambie kuwa maisha ya wakulima yatabadilika Fuad akitaka asitake. Vile vile ilawa mnaweza kufanya mipango minu naweza kuja huko huko Koani ili kuzungumza na watu wa huko kwa jumla. PeDgine hilo litakuwa jambo la maana zaidi.”

“Anasema Fuad akitaka asitake maisha yetu yatabadilika,” Vuai aliwaeleza wenzake waliokuwa wakimsikiliza kwa makini walipokuwa wamekaa pale barabarani, usiku, wakizungumza.

“Akitaka asitake namna gani: kwa nguvu?” aliuliza mkulima mmoja.

“Sijui kama kwa nguvu au kwa hiari, mimi kaniambia Fuad akitaka asitake maisha yetu yatabadilika.”

“Ah, mambo ya ajabu hayo,” alisema yule mkulima.

“Hata mimi naona ajabu!” alitilia mkazo mkulima mwingine.

Mazungumzo ya akina Vuai na wenzake yalikuwa yamebadilika kabisa. Hawakuwa tena wakizungumza habari za ngoma na wanawake wazuri. bali kila walipokutana walikuwa wanazungumza matatizo muhimu kuhusu maisha yao.

Fikra za Vuai zilibadilika kabisa. Aligeuka kuwa ni mwalimu wa kuwasomesha wenzake juu ya maisha na wapi ulimwengu unakoeodea. Kuna waliokubaliana naye na kuna wale ambao hawakuamini aliyokuwa akiyasema. Hata hivyo, hakukasirika hata kidogo na wale wasiokubaliana naye. Aliamini kuwa kila mmoja katika wao alitaka mabadiliko katika hali ya maisha yake. Kila mtu alikuwa amekwisha choka na mateso ya mabwana shamba.

Huko mjini mambo yalikuwa ya moto kwani habari za vishindo walivyokuwa wakivifanya wafanyakazi ziliwafika akina Vuai na wakulima wengineo wa sebemu mbali mbali za Unguja.

“Sasa lazima tufanye mpango yule kijana aweze kuja hapa ili aweze kuzungumza nasi,” alisema Vuai katika mazungumzo yao hapo barabarani.

“Vipi ataweza kuja huku na kuonana nasi? Bwana Fuad siku hizi kawa mkali zaidi kuliko zamani.” Alisema mkulima mmoja.

“Tutafanya mipango. Hivyo Fuad mmoja ndiyo anaweza kutushinda sisi aote kwa akili?” Vuai aliuliza.

“Mipango gani? Hapana hata mmoja kati yetu mwenye pahala penye nafasi ambapo tutaweza kukutana na huyo kijana.

“Nafasi ni kitu cha kutengenezwa. Muhimu tukubaliane tu. Na nafikiri haina haja ya kujificha kwani Fuad mwisho atayajua tu haya, na sidhani kama kuna haja ya kumwogopa.” Vuai aliwaelezea wenzake.

“Si suala la kumwogopa lakini sharti tuchukue hadhari mana’ake tukifukuzwa hapa...”

Kabla yule mkulima mwinginc aliyekuwa akisema kumaliza maneno yake Vuai aliyakatiza kati kati.

“Sikiliza Umari. wenzetu kadha wa kadha kutoka sehemu mbali mbali washafukuzwa na mpaka leo wanaishi. Mimi nafikiri madhalitumedhamiria kulifanya jambo natulifanye haidhuru kitokee cho chote. Tahadhari ni lazima kuchukua kwani haina haja ya kufanya mambo kiendawazimu; lakini kikitokea kitu hatuna budi kukikabili.

“Basi tumwite huyo kijana. Tutafanya kila njia ili tuweze kukutana naye ijapokuwa mwituni,” alisema Umari. “Sasa lini utakwwenda tena mjini?” aliuliza.

“Kama kawaida, akitoka tu Fuad kwenda kuuza karafuu na mimi nitaondoka....”

Siku ile Fuad alirejea kutoka mjini saa sita za usiku amelewa chopi. Aliliendesha gari mbio na alipofika hapo kwake aliiliza honi ya motokaa yake kwa makelele na kila mmoja aliamka lakini hapana aliyemjali.

Huko mjini wakati alipokuwa bar akilewa, alisikia mazungumzo mengi kuhusu kikundi cha walu waliodhamiria kuwapia mabwana shamba. Maneno haya yalimkera sana na alikula yamini kwamba yuko tayari hata kumwua ye yote atakayelota habari kama hizo shambani kwake.

Makelele ya honi ya gari lake hayakumshughulisha mtu isipokuwa Kijakazi aliyekatiza usingizi wake na kuja mbio kumsikiliza Bwana wake mpenzi. Alikwenda mpaka lilipo lile gari na kumkuta Fuad yumo ndani amekaa humo mlango ameufungua. Aliinyemelea ile gari kidogo kidogo lakini mara aliisikia sauti ya kilevi ya Fuad ikiuliza,

“Unataka nini hapa saa hizi?”

“Ah! Bwana, nimekuja kukusikiliza; nikifikiri umefikwa na jambo!” alijibu Kijakazi kwa sauti ya hofu.

“Ha! ha!” alicheka Fuad kwa sauti kubwa na kusema.

“Hata nikifikwa na jambo utafanya nini kizee kama wewe. Toka hapa nenda zako, mpumbavu mkubwa we!”

Kijakazi aligeuka upesi upesi na kurejea alikotokea lakini mara aliisikia sauti ya Faud ikiita tena.

“Lakini hebu njoo!”

Kijakazi alirejea tena kwa Fuad na mara Fuad alianza kumwuliza.

“Mkongwe yuko wapi.”

“Nafikiri amekwisha lala Bwanal” alijibu Kijakazi.

“Mmm! Basi nenda zako.”

Fuad alitoka garini akafunga milango yote halafu akakaa hapo kwa muda kidogo ak’liegemea, Siku ile ulevi wake ulimwelekeza kwa Mkongwe na kutoka hapo alikwenda mpaka lilipokuwa banda lake.

Hakubisha hata hodi alipofika hapo. Aliusukuma mlango wa kumbesa uliokuwa umezuiliwa kwa kisiki cha mti. Mkongwe alishituka na kuruka kutoka pale kitandani alipokuwa amelala akipiga makelele.

“Mwizi! Mwizi! Mwizi!”

Usiku ulikuwa mkubwa na kelele za Mkongwe ziliweza kusikilizana mbali.

Watu walitoka vibandani mwao kila mtu na silaha yake mkononi, mwenye panga. mwenye mngu, mwenye mtalimbo au silaha yo yote aliyoweza kuipata. Wote waliloka nje na kuelekea kule yalikotokea yale makelele.

“Yuko wapi huyo mwizi!” walianza watu kuulizana.

Mara walisikia sauti ya Fuad ikijibu, “hakuna mwizi! Mwizi gani atakayethubutu kuja shambani kwangu. Huyu Mkongwe anataka kukuhangaisheni tu.”

“Ala, Bwana Fuad! Mbona saa hizi uko huku?” aliuliza Vuai aliyekuwamo katika kundi lililokwenda kumkamata mwizi.

“Haya nendeni mkalale, upesi!” Fuad aliamuru.

Fuad hakuwahi kulifanya alilotaka kulifanya na aliona bora arejee nyumbani kwake akalale kwani nishai za ulevi zilikuwa zinamzidi.

Mkongwe hakulala kucha usiku ule. Alidhani Fuad angerudi tena saa yo yote ile lakini kwa bahati hakuja tena.

Ilipofika asubuhi kila mtu aliendelea na kazi yake kama kawaida na minong’ono ya hadithi ya Fuad ilitapakaa kote. Kwa Vuai hayakuwa mapya kwani alikwisha kuambiwa yale aliyotaka kumfanyia Mariam. Wafanyakazi wa shambani kwa Fuad hawakuonyesha kama walishughulishwa na mambo ya Fuad lakini kila mtu alikuwa na lake moyoni.

Fuad hakutahayari wala kuona vibaya kwa yale aliyoyafanya kwani hakuwajali bata kidogo wote wale waliokuwa wakiishi shambani kwake Alihisi anaweza kufanya jambo lo lote bila ya kujali cho chote. Bali, hakuhisi tu alifanya hasa mambo mengi ya utovu wa adabu.

Vuai na wcnzake walitayarisha mipango madhubuti ya kumwita yule kijana kutoka mjini ili aje kuzungumza nao. Walijaribu kutafuta pahala lakini mwisho waliona wakutane pale pale barabarani wanapofanyia baraza lao la kawaida nyakati za usiku. Waliamini kwamba hapana ye yote ambaye angewatilia shaka akiwakuta pale.

Kiasi cha saa mbili za usiku yu’e kijana alifika Koani, Baada ya kupatafuta kidogo tu pale alipoelekezwa na Vuai, aliwakuta watu kiasi ya kumi wamekusanyika barabarani wanamngojea. Hawakuonyesha kama wanamngojea mtu, na adui ambaye angetokea ghafla angelifikiri walikuwa katika mazungumzo ya kawaida tu kama ilivyo desturi ya washamba kukaa barabarani na kuzungumza.

Yule kijana alifika hapo kwa baskeli yake na baada ya kufika tu aliiweka pembeni. Alivalia kama wanavyovalia wakulima wengine ili asijulikane kama yu mgeni.

Vuai alikuwa wa kwanza kumtambua yule kijana. Alirakaribisha na wote wakakaa kwenye pembe ya barabara.

“Je, ndugu habari ya hapa?” aliuliza yule kijana.

“Habari za hapa nd’o kama tulivyokwisha kuzungumza Bwana,” alijibu Vuai.

“Kama mnavyojua, mimi m mjumbe kutoka huko mjini. Nimeletwa kwenu na ndugu zenu baada ya huyu ndugu kuja kuonana na sisi,” alisema yule kijana huku akimwonyesha kidole Vuai.

“Mimi jina langu Vuai.”

“Ala! Mimi naitwa Marijani,” alisema yule kijana.

“Basi Bwana Marijani nd’o kama tulivyokwisha zungumza huko ofisini kwako. Sisi tunakusubiri hapa kwa hamu kubwa na siku ya leo ni siku ambayo tumeisubiri siku nyingi. Wenzangu wana mengi wanayotaka kujua, kwa hiyo, baada ya kuwazungumza nafikiri bado watakuwa na maswala mengt ya kukuuliza.”

“Sikilizeni,” alianza Marijani, amezungukwa, amewekwa kati kati kila mtu ana hamu ya kumsikiliza atasema nini. “Shida mlizo nazo nyinyi nd’zo shida walizo nazo wakulima wote nchini. Kuna wengine, shida zao zimezidi zenu kwani wao washafukuzwa mashambani. Mimi mwenyewe kwetu ni shamba, kule Donge, na ijapokuwa sasa naishi mjini wazec wangu bado wako huko huko na nawatembelea kila wiki. Kwa hiyo, matatizo yenu nayaelewa vizuri.”

“Lakini Bwana...” alisema mkulima mmoja lakini mara Marijani alimkatiza maneno yake.

“Sikilizeni tafadhali msiniite Bwana, Mimi ningelipendelea mniite ndugu, man’ake naona fahari zaidi kuitwa hivyo.”

Marijani aliendelea na maneno yake. “Sisi tuna mipango madhubuti kuhusu maisha ya wakulima kwa jumla Si kama tunataka kukudaeni kwa mabwana shamba halafu wao wakuoneeni huruma, hasha. Wao hawana huruma, na haina maana kuzitaka huruma pahali zisipokuwa. Tuna mipango mizuri zaidi ya hapo baadaye, lakini habari hii tutazungumza tukisha fahamiana vizuri. Jambo muhimu ambaio napenda mlijue ni kwamba wakulima wote waliofukuzwa mashambani washapata ardhi na wanaendesha maisha huko na kila atakaye fukuzwa kutoka kwa bwana shamba atapatiwa ardhi ya kumtosha.”

Wote walikuwa wakisikiliza kwa hamu, wamemfumbul’a macho ili wamwone katika giza lililokuwa limetawala usiku huo. Kimya; mara moja moja tu ilisikika sauti ya bundi au ya komba, wakiimba baada ya kunyvva tembo. Marijani pekee ndiye aliyekuwa akisema. Kila alipopita mtu kwenye mkutano wao wa siri Marijani aiikatisha mazungumzo yake mpaka mtu huyo atoe salam, ajibiwe na aende zake.

“Mnajua ndugu; sasa sina budi niondoke nirejee mjini mana’ke wakin.’ona napita usiku huu pale polisi Mwera wataanza matala yao,” Marijani aliwaambia wenzake.

“Nani hao walakaokufanyia matata?” aliuliza Vuai.

“Askari wanatutabisha sana, lak’ni haidhuru!”

“Basi ye yote katika nyinyi akipata nafasi anaweza kupenya na kuja mjini siku yo yotc ile,” alisema Marijani huku akiwashika mikono na kuaga.

Marijani na Vuai walikutana tena na tena hapo Kijangwani na walipanga mipango mingi. Kila alilozungumza na Marijani, Vuai aliwaarifu wenzake na mahusiano kati ya ofisi kuu ya wakombozi wa wananchi yalikuwa mazuri.

Haya yote yalifanyika kwa siri bila ya Fuad kujua. Si kama kwamba hakuielewa ile chuki iliyokuwapo kati ya wakulima na mabwana shamba katika nchi kwa jumla. Aliloshindwa kufikiria tu ni kwamba lingekuwapo vuguvugu la mwamko wa wakulima na zaidi ya hivyo kwamba hilo vuguvugu lingewakumba hata watwana wale shamban’ kwake.

Baada ya mwezi tu tokea Marijani kuonana na kikundi cha wakulima wa huko Koani, wakombozi wa wananchi walitangaza kuwapo kwa mkutano mkubwa hapo hapo Kijangwani mbele ya ofisi yao. Siku hiyo Fuad naye alikuwa na safari ya kwenda mjini, sio kwa sababu ya kuhudhuria mkutano huo, bali kwa sababu ya kufuatia starehe zake.

Vuai hakutaka fursa hiyo impite na alifanya kila jambo ili afike. Baada ya Fuad kuondoka alijitahidi kutafuta gari lakini hakufanikiwa.

Kwa kawa’da Magari mengi yalikuwa yakipita nj’a hiyo ya Koani lakini siku hiyo bahati ilikuwa mbaya haikutokea gari yo yote kwa muda mrefu. Vuai aliupiga mguu na hakupata gari mpaka baada ya kutembea maili nne na kufika pale Ms’kit’makufuli. Alipofika Kijangwani alikuta watu washaanza kukusanyika. Wengi wao walikuwa wamevaa nguo chafu; dalili ya kuwa walitokea makazini na hawakuwahi kufika majumbani kwao.

Mkutano ulikuwa wa kusisimua na wakati ulipita b la ya Vuai kutanabahi kwamba anatarajiwa kurudi Koani kwa haraka. Mkutano ulimalizika saa kumi na mbili magharibi na hata baada ya kumalizika Vuai alibaki hapo hapo na kuzungumza na watu aliokwisha kujuana nao kwa kuja kwake sana hapo Kijangwani.

Hata alipotanabahi, ilikuwa saa moja na nusu usiku na hapo Vuai alianza tena kuutwanga mguu kurejea shamba. Mara hii alikwenda kwa mguu kitambo kirefu na usiku ulimkuta njiani. Alipofika hapo karibu ya Mweia, kwa mbali aliziona taa za motokaa zilizomulika mwanga mkali. Alikata shauri kuisimamisha tu hata ikiwa gari ya nani.

“Ho! Ho! Ho!” Vuai alilipigia kelele lile gari lilipofika karibu yake.

Ama siku hiyo kweli ilikuwa ni siku ya bahati mbaya kwa Vuai. Gari lile lilikuwa la Fuad! Kwa bahati mbaya zaidi Fuad alisimama kwa jeuri akitaka kujua ni “mbvva” gani yule aliyethubutu kumsimamisha. Alikuwa amelewa lakini si sana na aliweza kuzungumza na mtu bila ya ulevi wake kutambuliwa ila labda kwa yule anayeijua harufu ya ulevi.

“We nani wewe?” aliuliza Fuad baada ya kusimamisha gari yake.

Ilikuwa kiza. Fuad hakumwona vizuri Vuai. Dimbidi atoe kichwa nje ya gari kumwangalia aliyemsimamisha.

Vuai alikwishaitambua gari ya Fuad. Lo, hakuwa na hila yo yote ya kufanya ili asitambuliwc.

“Wewe unafanya nini huku saa hizi?” aliuiiza Fuad kwa hamaki.

Vuai aliduwaa kimya. Hakuwa na la kujibu wala bakuweza kuzua uwongo wo wote ule ambao ungelimnusuru.

“Ala, kumbe ndiyo desturi yenu hiyo; tutaonana.”

Fuad aliliondoa gari lake ambalo alikuwa hakulizima moto alipokuwa akizungumza na Vuai na kumwacba pale pale.

Vuai hakusitushwa na maneno ya Fuad na baada ya hapo aliamua kutembea taratibu tayari kulikabili lo lote litakalomtokea. Haukupita muda baada ya Fuad kupita alitokea mwenye baiskeli na Vuai akamwomba amsaidie. Huyu bwana mwenye baiskeli alikubali akampakia kwenye kibao cha nyuma na kumchukua mpaka Koani ambako alimkuta Fuad amekwisha kwenda zake kulala.

Usiku ule Vuai alirejea nyumbani amechoka. Hakwenda barazani ijapokuwa wenzake walikuwa wakimngojea kwa hamu kubwa. Hakusimama po pote ila alifululiza bandani kwake kwenda kupumzika.

Fuad alikuwa si mpumbavu wa kuelewa basira za wakulima zilivyo dhidi ya mamwinyi na alikuwa na hakika kwamba ile haikuwa mara ya kwanza kwa Vuai kutoroka shambani kwenda mjini.

Kitendo cha Vuai kilimkasirisha sana na alikichukulia kuwa ni utovu wa adabu mkubwa kwa Vuai kutoroka. Joto la moyo lilimpanda na usiku kucha hakulala kila alipofikiri kwamba hata wapagazi wake sasa hawana woga na wanathubutu bata kutoroka. Baada ya kupambazuka Fuad alitoka na gari lake mpaka mjini. Aliranda mjini na kuangalia mandhari ya asubuhi na alipofika kiasi cha saa tatu alifika Darajani.

Alilisimamisha gari lake mbele ya jumba kubwa la kizamani lililotengenezwa vizuh.

Chini ya jumba hilo walionekana watu wakiingia na kutoka. Pembeni ya mlango wa jumba hilo palikuwa na meza na kijanaaliyekuwa amekaa nyuma ya meza hiyo alikuwa amezongwa na watu kadha wakimpa pesa na yeye akiwaandikia hati za stakabadhi.

Alipofika tu mlangoni Fuad alikabiliana na mtu mmoja aliyevalia vizuri. Alikuwa amevaa kofia ya mkono, iliyokaa vizuri juu ya kichwa chake, koti zuri la lasi na kanzu ya dorya.

“Salam alaikum,” Fuad alimsalimu yule mtu.

“Alaiku musalam, khabari za asubuhi?”

“Nzuri,” alijibu Fuad huku akionyesha mwenye haraka.

“Je, Bwana Marejebi nimemkuta?”

“Sasa hivi nilimwona hapa,” alisema yule mtu huku akiangaza huku na huku kama kumtafuta yule aliyeulizwa. “Hebu mtazame juu; labda amepanda huko,” aliendelea.

Fuad pale pale alipanda juu na kwa haraka aliyokuwa nayo alipanda ngazi mbili mbili. Alipofika juu alimwuliza mtu wa kwanza aliyekutana naye na mtu huyo alimpeleka mpaka ofisini kwa Bwana Marjebi. Fuad aligonga mlango, akakaribishwa, na kuingia ndani.

Alimkuta Bwana Marjebi ameuziba uso wake gubi gubi kwa gazeti alilokuwa akilisoma. Alikuwa amekaa juu ya kiti cha kuzunguka, akijizungusha huku na huku. na huku akisoma gazeti lile.

“Salam alaikum,” Fuad alimsalimu Bwana Marjebi aliyekuwa bado amejigubika kwenye gazeti kama kwamba hakusikia mtu akiingia ofisini mle. Bwana Marjebi alijifunua lile gazcti na alipomwona Fuad alisema kwa Furaha, “Ah, ya Bin Malik!”

Aliliweka lile gazeti juu ya mcza kubwa iliyokuwa mbele yake na kujitandaza zaidi juu ya kiti chake cha kuzunguka.

Meza iliyokuwa mbele yake ilikuwa inang’ara na imepambwa kwa mabuku makubwa yaliyopangwa vizuri katika kila pembe ya meza ile. Katikati ya mabuku yale palikuwa na kidau kizuri cha wino na kalamu ndcfu iliyotoswa ndani ya kidau kile.

“Unasemaje Bin Malik? Leo naona umetamani kuja kututembelea ofisini kwetu; karibu kaa kitako.” Bwana Marjebi alimkaribisha Fuad kukaa juu ya kiti k’moja ya viti viwili vilivyokuwa mbele ya meza ile.

“Ahsante Bwana, ahsante.”

“Je, nini khabari Bin Malik? Sikupata kukuona hata siku moja ofisini kwetu; je, kumezidi nini tena leo?

“Khabari Bwana Marjebi, nimekuja, nataka unieleze khassa, mana’ake hawa...” Fuad alisita kidogo na kumtazama Bwana Marjebi huku akitafuta neno la kusema, “ng’ombe hawa, nisameh Bwana Marjebi sijakusudia kutukana mbele yako, lakini sina vingine vyo vyote vya kuwaita ila hivyo - hawa siku hizi wamekuwa hata hawaogopi”

“Nani tena hao wanaokushughulisha akili yako,” aliuliza Bwana Marjebi huku akiichezeachezea tai iliyomkaba vizuri rohoni.

“Si hawa wanaojidai, sijui, wakombozi. Jana nimemkuta mpagazi wangu mmoja anatoka mjini kwa miguu. Nafikiri alikuwa anatoka huko huko kwa hao wakombozi. Sasa naona Bwana Marjebi mambo yamezidi hata hawaogopi tena. Alla - izza, hata vile vitwana vya shambani kwangu vimekuwa haviogopi. Zamani ilikuwa hathubutu kuondoka mtu kwenda hata hatua mbili bila ya amri yangu. Ati nasikia wanadai usawa - usawa gani wanataka hawa? Hata Mungu hakuumba vidole sawa. Hawa, Wallahi...”

“Sikiliza Bin Malik,” Bwana Marjebi alianza kumtuliza Fuad aliyekuwa kahamaki. “Hawa watwana wasikushughulishe akili yako; wamoja havai mbili. Wao washajaaliwa kuwa nyuma, watakuwa nyuma maisha yao. Wakombozi, wakombozi, wakikomboe nini hawa. Hawana lao jambo. Ati wanataka wapewe nchi waongoze! Unafikiri wana wanaloliweza hawa; hawawezi cho chote,” Bwana Marjebi alisema kwa hasira. “Wewe Bin Mal’k unafikiri Mwingereza mpumbavu awape nchi wale wapumbavu waiongoze. Uchaguzi tushawashinda; uhuru tunautia mkononi tarehe tisa Disemba; usitie wasi wasi wo wote - Chama cha Raiat-el-Sultani kiko imara hapana khof,” Bwana Marjebi alisema na kumtia moyo Fuad, lakini pale pale aligeuza sauti yake na kuuliza huku akitabasamu

“Kwanza mchango wa sherehe za uhuru ushatoa?”

“Bado Bwana, lakini azma n’nayo.”

“Basi. la-takhaf bin Malik, nenda zako kafanye kazi zako. Ukimwona yo yote katika hao wapagazi wako anajidai kutaka kuwa mkombozi, naye mfukuzilie mbali tu.”

“Ahsante, ahsante, Bwana Marjebi; na kesho nikijaaliwa nitaleta mchango wa sherehe za uhuru.”

“Tena usiwache kuleta, babu-el-hadid peke yake kaleta shilingi alf.”

“Stoacha Bwana. Haya fi-amani-llah”

Fuad aliondoka pale akiwa mwingi wa furaha. Angelionekana mwendawazimu tu kama si hivyo, angelipiga chereko pale pale. Alishuka chini mbio moja kwa moja mpaka ndani ya gari yake akaitia moto na kuirejesha nyuma mbio, na baada ya kuigeuza, hakusimama mpaka Koni.

Siku ile hakutaka kuzungumza na mtu, kwani aliona akifanya hivyo ataichafua furaha yote aliyokuwa nayo moyoni.

Asubuhi ya siku ya pili Fuad aliamka mkali kuliko kawaida yake. Alip’ga makclele na kutukana ovyo. Haya yalikuwa matayarisho ili atakapokutana na Vuai awe ameshakuwa mkali kama anavyotaka yeye mwenyewe.

Alikuwa akifuata kij’a kimoja kinachotokea nyuma kwake na kuelekea kule iliko kambi ya wachumaji karafuu alipokutana na Mkongwo ambaye hakuweza kumpita bila ya kumsemesha kwa namna anavyomwashiki.

Mkongwe alikuwa amechukua furushi la majani kwapani amekazana kwenda kuwalisha ng’ombe. Alikuwa amejifunga kanga mbili zilizo kongwe, moja kichwani na moja amejiandaa. Mzuri wa kimaumbile, Fuad alipomtupia macho hakujizuia kumsemesha.

“Unakwenda wapi?” Fuad alimwuliza Mkongwe kwa hamaki.

“Si unaniona nimechukua majani? Basi mwenyewe huwezi kukisia kama natoka kuchuma majani?” Mkongwe alimjibu huku woga na hasira vimemjaa kila akifikiri siku ile Fuad alipotaka kumwingilia ndani ya kibanda chake kwa nguvu.

“Ebo! Wewe unathubutu kunijibu mimi namna hivyo?” Fuad alipiga kelele huku akitaka kumkamata.

Mkongwe alimkwepa na kukimbilia mbio bandani mwa ng’ombe, furushi lake la majani kwapani.

“Yuko wapi mbwa yule?” Fuad aliuliza bila ya hata kujua anamwuliza nani.

Alikuwa akipiga makelele peke yake na hasa aliomba akutane na Vuai apate kummiminia hamaki zote zilizokuwa moyoni mwake.

Vuai ambaye alikuwa akipiga majalbe kwenye miche michanga ya mikarafuu alikuwa amekwisha zisikia kelele za Fuad lakini aliendelea na kazi yake kama kawaida. Alikwisha kata shauri Ia kumjibu Fuad kweli tupu na amtazame atafanya nini.

Mara Fuad alimwona Vuai anashughulika, jembe mkononi, ameinamia pale pale palipo na kazi yake. Vuai naye alikwisha baini kwamba Fuad yupo pale lakini hata hakutaka kujipa taabu ya kumtazama.

“Wewe! Wcwe! Mimi nakutafuta wewe tokea saa ile!” alianza Fuad huku akimwelekezea kidole chake cha shahada. Fuad aliendelea na makelele aliyoyaanza tokea alipotoka kwake.

Vuai alisita na kazi yake na kumtazama Fuad bila kuonyesha kustuka wala kutaharaki. Alikuwa amesimama, moyo wake tanda kabisa. akingojea nini Fuad atasema.

Mara Fuad aliendelea na makelele yake. “Juzi ulikuwa unatokea wapi?”

“Mkutano” alijibu Vuai bila ya kumwita Fuad Bwana’ kama ilivyo kawaida yao.

“Mkutano? Mkutano gani?” alizidi kuuliza Fuad.

“Mkutanoni pale Kijangwani,” alijibu Vuai.

Kijangwani palikuwa pashakuwa pahala maarufu sana na ni watu wachache tu wasiopata kusikia habari zakc. Si wakulima tu waliopaelewa Kijangwani bali hata mabwana shamba na mabepari walikuwa wanapaelewa vizuri. Mara nyingi Fuad alikwishazisikia hadithi za Kijangwani lakini aliwaona wote waliofika pahala pale kwa haja yo yote kama watu wajinga wasioweza kufanya jambo lo lote.

Fuad alianza kumvaa Vuai kwa maneno, “Ala, na wewe pia,! Na wewe p’a ushakuwa mkombozi wa wananchi? Wacheni upumbavu wenu huo Nyie mnafikiri mnaweza kufanya n’ni?”

Chuki ilikuwa imemjaa. Alikwishazisikia hadithi nyingi za wakuiima waliohudhuria mikutano ya hapo Kijangwani kutoka kwa mabwana shamba wenzake wakati wanapokuwa katika starehe zao huko mjini au hata mashamba wanapotembeleana. Pale pale aliamua kumfukuza Vuai shambani mwake.

“Hilo jembe liwache hapo hapo na uondoke shambani mwangu sasa hivi. Usichukue kitu cho chote, uondoke wewe tu!”

Haya hayakumshitua Vuai kwani hata mwenyewe alikuwa akitumainia kwamba iko siku moja atafukuzwa kutoka shambani kwa Fuad. Alifanya kama alivyoambiwa. Bila ya kumwambia Fuad kitu cho chote alifuata njia na kuja zake mjini.

Vuai alizidisha idadi ya wakulima wallofukuzwa mashambani. Na si yeye peke yake. Haya yaliwafika wakulima wengi kutoka kila pembe ya kis’wa cha Unguja. Wote waliishia hapo Kijangwani. Vuai alikuwa mwenyeji hapo na alipofika tu alijua akaonanc na nani.

Alimkuta Marijani chumba kile kile alichomkuta siku ile katika hali ile ilekainamia makaratasi, kalamu mkononi; mara aitazame karatasi hii mara aitazame karatasi ile. Alisimama mlangoni na kugonga.

“Je, ndugu nini khabari?”

Marijani alisimama pale alipokuwa amekaa na kuja kumsalimu Vuai.

“Jamaa wote hawajambo huko?” Marijani alimwuliza Vuai huku akimvuta mkono na kumwongoza kukaa juu ya kiti.

Wote wawili walikaa bega kwa bega na kabla Marijani hajasema kitu cho chote Vuai alianza kusema bila ya kujibu yale aliyoulizwa.

“Ndugu, mimi nimekwisha fukuzwa kutoka huko shambani kwa Fuad. Alinikuta njiani nikirejea kutoka ule mkutano uliokuwepo juzi. Tena siku hizi mambo yake yamefurutu ada, manaake amezidi kuwa hana adabu. Siku ile uliniambia kwamba alitaka kumkamata Mariam kwa nguvu, basi hivi majuzi alitaka kumwingilia Mkongwe kibandani mwake usiku. Mkongwe alipiga kelele na sote tulitoka na silaha zetu.”

Vuai alisita kusema kidogo na kutikisa kichwa, mara aliendelea na hadithi yake.

“Ah, ama kijana yule bado zake zipo. Ingelikuwa hakujitambulisha kwetu kama ni yeye, basi nafikiri tungelimvaa kwa mapanga.”

Vuai alikuwa anazungumza kwa hasira kubwa, kipovu kinamtoka mdomoni. Jasho jombamba lilimiminika kutoka usoni kwake na mara kwa mara alikuwa akilipangusa kwa mikono yake iliyojaa vumbi la udongo. Jasho hilo liliteremka mpaka kifuani na kulowanisha shati la mardufu bovu lisilokuwa na kifungo hata kimoja alilolivaa.

Marijani alikaa kimya akimsikiliza Vuai na hata mara moja hakumwingilia katika mazungumzo yake. Alitaka aseme mpaka amalize yote aliyotaka kusema. Lakini mara Vuai alisita na kuonyesha kama amekwisha maliza kusema maneno yake.

“Enhe!” Marijani aliingilia kati kama kumtaka Vuai aendelee na maelezo yake.

“Basi alinijia na kuniuliza nilikuwa nikitoka wapi pale aliponikuta nik’rejea kutoka mjini kwa miguu. Mimi sikutaka kumficha na nilimwambia wazi wazi kwamba nilikuwa nikitoka kwenye mkutano wa wakombozi wa wananchi.

“Alisema nini ulipomwambia hivyo?” mara Marijani aliingilia kati kuonyesha hamu ya kutaka kujua.

“Kwa hakika sikumwambia kuwa ulikuwa mkutano wa wakombozi wa wananchi. Nilimwambia tu kuwa nilikuwa mkutanoni Kijangwani.”

“Ah, wewe ulipomtajia Kijangwani tu lazima mwenyewe alifahamu ulikuwa mkutano gani,” Marijani alisema.

“Sikiliza ndugu,” Marijani aliendelea, “wewe una mke na watoto?”

Vuai aliukunjua kidogo uso wake uliokuwa umejaa hamaki na kutabasamu. “Mimi mjane bado. Wazee wangu walitaka kunipa mke mwaka jana lakini niliikataa na ulikuwa ugomvi mkubwa baina yangu na wao lakini...”

Marijani hakutaka kujua zaidi juu ya ugomvi wa Vuai na wazee wake kwa kukataa kupewa mke. Aliingilia kati ya maelezo hayo na kusema, “Kama huna mke na watoto ni vizuri zaidi. Leo kiasi cha saa hedashara itakuja gari hapa, na mimi na wewe tutakwenda pahala, na hapo utawakuta wenzako wengi ambao naamini utapenda kuishi nao. Utajifunza mambo mengi buko. Sasa kama una kazi zako za kufanya hapa mjini unaweza kwenda kuzifanya na tukutane hapo saa hizo nilizokwambia.”

“Mimi sina kazi yo yote ya kufanya. Nitasubiri pale nje chini ya miti mpaka zitakapotimia hizo saa.”

“Sawa sawa,” Marijani alijibu.

Vuai alitembea temboa na kufanya mambo madogo madogo aliyotaka kuyafanya na ilipofika saa nane alifika Kijangwani.

Uwanja wa Kijangwani ulikuwa umezungukwa na miti mirefu ya mikungu, miembe na mizambarau. Ijapokuwa joto lilikuwa kali, uwanjani hapo palivuma upepo wa kuburudisha na miti yote hiyo kwa umoja ilitupa vivuli vyake uwanjani hapo. Kwa mtu aliyechoka na hata kwa asiyechoka, palikuwa ni pahala pazuri pa kupumzikia na kupunga upepo. Watu wengi walikuwa wakipita hapo.

Vuai alikaa chini ya mti na mara usingizi ulimchukua.

Haikuwa saa kumi na moja kama walivyoagana. Marijani alichelewa kiasi cha nusu saa. Alipofika alimkuta Vuai amekaa chini ya mti bado anapunga hewa nzuri ya Kijangwani. Marijani alifika na mwenzake aliyekuwa akiendesha hilo gari. Lilikuwa gari dogo, kongwe, lililokuwa wazi nyuma, lcnyc nafasi ya kuchukua kama watu wanane. Wote watatu walikaa sehemu ya mbele na bila ya kupoteza vvakati walianza safari yao.

Vuai alikaa katikati na roara kwa mara alikuwa akijibenua huku na huku kwa nafasi ndogo ya hapo mbele iliyosababishwa na unene wa yule dereva. Wote walikaa kimya, ukisikika mlio wa gari tu.

Mara Marijani alikivunja kile kimya na kuanza kuzungumza na Vuai. “Huko tunakokwenda tunakuita ‘Dambwe’. Tunakuita hivyo kwa sababu ni pahala pa siri, hendi mtu ila aliyehusika tu, yaani, kama wewe. Unajua Vuai, serikali hii haitaki kutuona sisi wakulima tuldfanya jambo lo lote la kutunufaisha sisi. Wao wanataka daima tuwe watumwa wa mabwana shamba tu. Pindi wakibaini kwamba tunapo pahala ambapo tunaweza kujipatia maisha basi watafanya kila njia ili watuharibie. Ukifika huko utakutana na wenzako ambao watakuelekeza la kufanya. Watakuonyesha eneo la kuweza kuishi wewe na watakusaidia kujenga banda lako la kujisetiri.”

Vuai alinyamaza kimya ak’fikiri hayo maisha mapya anayokwenda kuishi huko Dambwe.

“Unajua,” Vuai alisema kwa ghafla kama mtu aliyekumbuka kitu alichokisahau.” zana zangu zote nimeziacha kule kwa Fuad, n’na jembe langu zuri na miundu miwili yote nimeinunua hivi karibuni, n’na koade nzuri ya muhogo na nilikuwa karibu nivune viazi vyangu. Vyote hivyo hakuniruhusu niondoke navyo.

“Sikiliza Vuai, hayo yote huna haja ya kufikiri. Hao utakaowakuta huko tunakokwenda yamewafika kama hayo au zaidi yake,” Marijani alimwambia Vuai.

Yule dereva alikuwa hasemi cho chote ameshughulika na usukani wa gari. Mara moja moja tu alikuwa akiguna wakati gia inapofanya matata kuingia.

“Lakini unajua Vuai, ijapokuwa utakuwa unaishi mbali na wale wenzako lazima ufanye kila njia uwe unakutana nao. Lazima, japo iwe kwa mwezi mara moja. uende Koani na uonane na wale ndugu zako. Fuad hataweza kukufanya cho chote hata akikuona huko,” Marijani aliongezea.

Walifuata barabara itokayo mjini kuelekea kaskazini ya kisiwa cha Unguja kwa muda mrefu na baadaye waliacha barabara kubwa na kufuata njia ndogo na baada ya mwendo wa kiasi cha nusu saa walifika huko Dambwe. Kwa muda hawakumwona mtu ye yote, labda kwa sababu kila mmoja alikuwa kondeni kwake. Jua lilikuwa limekwisha kutua na si desturi ya wakulima kukaa kondeni mpaka saa kama zile. Palikuwa na vibanda vidogo vidogo vya udongo vilivyoezekwa makuti na havikuwa pamoja. Vilitawanyika kimoja huku na kimoja kule. Konde za mpunga zilizostawi zilionekana kwa mbali na sehemu nyingine zilikuwa zimelimwa mazao mbali mbali.

Gari liliposimama Marijani alitoka nje akamwacha Vuai na yule dereva ndani ya gari. Baada ya kuingia kichakani na kupotea humo kwa muda mfupi alirejea amefuatana na mtu, mrefu, mwembamba, aliyejifunga shuka chafu. Tumbo lake lilikuwa wazi na miguu haikuwa na viatu. Alikuwa amcchomeka kisu kikubwa kiunoni kikiwa ndani ya ala iliyotengenezwa kwa bango la mpopoo. Marijani na yule mtu aliyefuatana naye walisimama mbali kidogo na lilipokuwa lile gari na baada ya mazungumzo mafupi Marijani alirejea peke yake.

“Sasa Vuai sisi tutakuacha hapa na tutarejea mjini. Unamwona yule kijana niliyekuwa nikizungumza naye. Nenda pale na yeye atatengeneza kila kitu,” Marijani alimwambia Vuai huku akimfungulia mlango wa gari ili apate kutoka.

“Basi kwa heri, tutaonana na tutazungumza zaidi”.

Marijani aliingia ndam ya gari na hapo hapo gari liligeuzwa na kuanza safari ya kurejea mjini.

Vuai alifuatana na mwenyeji wake wakapita njia za ndani kwa ndani vichakani. Mara walitokea pahala paliposafishwa vizuri ambapo palikuwa na kibanda kama vile alivyoviona akiwa garini. Karibu na kibanda hicho palikuwa na mwembe mdogo na walipofika chini ya mwembe huo yule mwenyeji wa Vuai alimwomba mgeni wake amsubiri hapo. Aliingia ndani ya kibanda hicho na mara alitoka na mkeka akautandika na kumkaribisha Vuai akae.

Vuai alipokuwa amekaa chini ya mwembe zilimjia fikra mbali mbali nyingi. Alijiona hajui alipo wala hawaoni hao watu alioambiwa atawakuta pale. Hakujua maisha yangekuwaje pale lakini hata hivyo alikuwa na matumaini mazuri. Kwa vyo vyote yasingekuwa kama yalivyokuwa kwa Fuad.

Kiza kilikuwa kimeingia na bado mwenyeji wake hakutokea. Hata hivyo. hilo halikumtia wasiwasi. Alixuwa ana hakika kuwa atakuja tu bila ya shaka yo yote. Mara alisikia parakacha parakacha na mwenyeji wake alijitokeza kutoka kichakani na kuja pale alipokuwa.

“Umenisubiri muda mrefu enh?”

“Hapana kitu ndugu, mimi nahisi niko nyumbani tu,” Vuai alijibu.

Mwenyeji wa Vuai aliingia ndani ya kile kibanda chake akatoka na taa ya kibatari mkononi. Aliiweka pembeni na kuja kukaa juu ya mkeka pamoja na Vuai.

“Unaitwaje mwonzangu?” aliuliza yule mtu.

“Mimi naitwa Vuai; na wewe je?”

“Mimi naitwa Kondo.” Palikuwa na kimya kidogo na mara Kondo akaanza mazungumzo.

“Basi karibu ndugu. Hapa ndipo tunapoishi na maisha yanakwenda kama kawaida. Usione kimya hapa, tupo wengi na pole pole utawajua wote. Wewe rafiki yangu ni mwanamapinduzi?” aliuliza Kondo.

Vuai hakuwahi kusikia kitu kama hicho na mara aliuliza, “Mwanamapinduzi wa kitu gani?”

“Ala, kwani yule kijana uliyekuja naye hakukueleza” Kondo aliuliza.

“Amenieleza mengi lakini hayo ya mapinduzi hakunieleza,” Vuai alijibu.

“Ikiwa yeye hakukueleza basi mimi nitakueleza,” Kondo alisema huku akincha mikono yake. “Sisi tuliopo hapa sote m wakulima tuliotukuzwa mashambani na mabwana shamba wenye kumiliki ardhi. Kabla ya kutufukuza walitutesa na kutuletea unyonge mkubwa na hivi sasa tupo hapa soto tumejikusanya pamoja, tunaishi kama ndugu, na azma yetu hasa ni kuipindua serikali ya kimwinyi ili tuwe na serikali itakayoleta maslahi na mabadiliko katika maisha ya wakulima na masikini wote katika nchi. Kuhusu jambo hili sisi tunaoishi bapa tumejitolea kufa na kupona; je, unasemaje Vuai?”

“Unafikiri jambo hilo linayumkinika?” aliuliza Vuai.

“Kwa nini lisiyumkinike; linayumkinika sana tena wala...”

Kabla hakumaliza mara mazungumzo yao yalikatwa na sauti ya kike iliyoita kutoka kule kibandani kwa Kondo:

“Bwana! Tayari.”

“Ala! Tayari siyo? Lete basi!” alisema Kondo.

Hapo tena alitoka mwanamke aliyejifunga shuka ya kaniki kifuani akiwa amebeba sinia iliyoonyesha nzito kwa vile alivyoichukua. Aliiweka ile sinia juu ya mkeka waliokalia Vuai na Kondo na ndani ya sinia hiyo mlikuwamo sahani ya ugali wa muhogo na bakuli la mchuzi wa nazi.

“Tuletee maji ya kunawa mikono basi!” aliamuru Kondo.

“Ntaleta.”

Yule bibi alirejea kule alikotoka. Kondo akamwambia Vuai, “Yule ni mama watoto wangu.”

Mara alitoka na sufuria ya maji na kumpa Kondo na wote wawili wakakosha mikono yao na kula. Kwa hakika Vuai alikuwa na njaa sana na alikula bila ya kutaka kuzungumza tena.

Walipomaliza kula walibaki pale pale juu ya mkeka wakaendelea na mazungumzo waliyoyakatiza.

“Basi ndio hivyo ndugu; Lazima tupindue na kama hatukufanya hivyo basi tutaendelea kuteswa maisha yetu. Sisi sote tuliopo hapa ni wapinduzi na tuna mipango kamili iliyo madhubuti, si kama tutajifanyia mambo kijiendawazimu.”

“Mimi nimefukuzwa kutoka shambani kwa Fuad na huko nimewaacha wenzangu wengi na wote hawana uhakika wa maisha yao ya siku za mbele,” alisema Vuai.

“Najua, kwani hapa haletwi mtu isipokuwa amekwishafukuzwa shambani kwa bwana shamba. Tena waliokuwa hawana hakika ya maisha yao ya siku za mbele siyo hao waliokuweko huko ulikotoka wewe tu; wakulima wote nchini hawana hakika ya maisha yao ya siku za mbele na kwa sababu hii ndiyo tukaamua kupindua,” alisema Kondo.

“Mimi niko pamoja na nyinyi, kufa au kupona,” Vuai alisema.

“Barabara! Lete mkono ndugu,” alisema Kondo huku akiwa amefurahi kupata mwana mapinduzi mwenzao.

Usiku ule Vuai alikuwa mgeni wa Kondo. Alitengenezewa nafasi kibandani mwake na ilipatikana nafasi ndogo ya kuweza kujinyesha na saa zilipokuwa nyingi waliingia ndani na kulala.

Kama alivyoahidiwa, Vuai alisaidiwa kujenga banda lake la kuishi. Siku zilivyoendelea ndivyo alivyozoea maisha yake mapya. Alipata wenyeji. akajuana na jamaa wengine wanaoishi huko Dambwe. Alifahamishwa mipango zaidi kuhusu mapinduzi na mara kwa mara aliwaona wajumbe kutoka mjini wakija na miongoni mwao akiwa Marijani. Ycye alikuwa akija kutoa nasaha na kufahamisha yaliyokubaliwa na wakuu wa wakombozi wa wananchi.

Kama alivyonasihiwa na Marijani Vuai hakuwatupa wale wenzake huko Koani. Kila alipopata nafasi aliwatembelea na kuwajulisha wale aliowaamini mipango ya mapinduzi na jinsi ilivyokuwa ikiendelea.

Nchi ilikuwa imeharibika. Serikali ya kisultani ilizidi kuwakandamiza wafanyakazi na wakulima. Kila wakombozi wa wananchi walipofanya mikutano yao basi mikutano hiyo ilimalizika kwa wananchi kupigwa marungu na askari wa serikali ya Sultani, Magari yote yaliyotoka sehemu zote za mashamba kuja mjini ilibidi yapekuliwe katika vituo maalum vya polisi kabla hayajafika mjini.

Lakini wapi! Kila serikali ya Sultani ilivyozidi kukandamiza wakulima na wafanyakazi ndivyo nao walivyojiandaa na kutayarisha mipango ya kuipindua.

Huko Dambwe, akina Kondo walikuwa wakijiandaa kwa kukusanya kila silaha waliyoweza kipata. Hawakupata silaha za kisasa lakini bado waliamini kwamba kufanikiwa au kutofanikiwa kulitegemea watu zaidi kuliko silaha. Silaha walizokusanya zilikuwa ni mapanga, mashoka na zana nyinginezo wanazotumia wakulima katika kazi zao za kila siku.

ILIPITA miezi miwili hivi. Hata usiku romoja kama saa tano Vuai aliyekuwa amelala kibandani kwake alizindushwa na mlio wa gari kwa mbali. Kwa namna alivyousikia mlio ule alikuwa na hakika kwamba gari lile lilisimama; tena kwa muda mrefu. Hakulala tena. Baada ya saa mbili hivi alilisikia gari lile likitia moto tena na kuondoka. Alikuwa na hamu kubwa ya kutaka kujua ilikuwa m gari la nani. Kuja kule usiku ule ni jambo lisilokuwa la kawaida.

Alfajiri watu wote waliamka na wakati ulipofika kila mtu aliteremkia kondeni kwake. Kumbe wageni waliokuja na gari jana usiku walimjia Kondo. Walikuja kumpa habari muhimu kuhusu matayarisho ya mapinduzi na ilimbidi ampitie kila mmoja kondeni kwake na kumwarifu jun ya ‘ngoma’ kesho yake usiku nyumbani kwake. ‘Ngoma’ m msemo wao kwa siku kama hiyo wanapoarifiana juu ya mambo muhimu.

Usiku ulipofika wote walikusanyika chini ya ule mwembe mdogo mbele ya nyumba ya Kondo katika kiza.

“Salamu zenu nyingi kutoka Kijangwani,” Kondo alianza kusema, “Wanasema, wakati umekaribia na siku haiko mbali. Mamao yote madhubuti na maboma yote mawili tutayakamata siku moja. Tutaanzia kwa silaha hizi hizi tulizonazo na tutamalizia kwa silaha tutakazonyakua toka kwao.”

Wote walimsikiliza Kondo kwa makini; hapana aliyesema kitu.

“Itakapofika siku yenyewe hasa, tutapata taarifa mapema ili tuweze kujitayarisha. Mimi sina zaidi. Nafikiri haina haja ya kukaa hapa kwa muda mrefu. Lakini, Vuai, n’na salamu zako kutoka kwa Marijani. Anasema ufanye kila njia ufike Koani ukawaarifu wale unaokutana nao na anasema hala hala usiache kwenda. Wenzetu wa sehemu nyinginezo pia watapelekewa habari kama tulivyoletewa sisi na siku ya siku itakapowadia sote tutakuwa pamoja.”

Kondo alimaliza hotuba yake na wote wakatawanyika kila mmoja akaenda kibandani kwake.

Vuai alielewa vizuri umuhimu wa jukumu alilopewa. Kwake yeye haikuwa shida kubwa kufanya safari ya kwenda Koani. Hakulazimika tena kungoja Fuad aende mjini kuuza karafuu kama alivyofanya alipokuwa akimfanyia kazi. Huku aliko aliweza kwenda atakako bila ya kuingiliwa na mtu ye yote. Kwa hiyo, siku ya pili asubuhi alianza safari ya kwenda Koani.

Alipanda gari ya kwanza ilotokea Mchangani na aliona bora kwanza apitie Kijangwani kuonana na Marijani kabla ya kuendelea pale na safari yake.

Alipofika pale hakukuta ghasia kama zile alizozoea kuzikuta kila alipokwenda. Palikuwa pamepooza kidogo ila kila baada ya muda aliingia mtu mmoja halafu akatoka hapo hapo kama kwamba alisahau kitu halafu akarudi kukichukua baada ya kukumbuka na kisha akaenda zake.

Vuai aliingia ndani ya ofisi ya Kijangwani akaufungua mlango wa ofisi ya Marijani kwa utaratibu bila ya kugonga. Alipochungulia alimkuta Marijani amekaa juu ya kiti, mikono yake miwili ameisimamisha juu ya meza na amekilaza kichwa chake katika viganja vya mikono yake. Alionekana kama mtu aliyetaka mapumziko mafupi baada ya kufanya kazi iliyomchokesha sana.

Mlio wa mlango uliokuwa ukifunguliwa taratibu ulimzindua na alipoinua kichwa alimwona Vuai amesimama mlangoni.

“Umeshakwenda Koani?” Marijani alimuuliza Vuai bila ya hata kumsalimu kama kawaida yake.

Marijani alikuwa amebadilika na hakutaka mzaha hata kidogo. Nguo zake zilikuwa zimechafuka na kidevu chake kilichozoea kunyolewa kila siku kilikuwa na ndevu changa za kiasi ya siku sita nivi.

“Nimeona bora nije kuonana na wewe kabla sijaenda huko Koani,” Vuai alijibu.

“Kwani Kondo hakukueleza kila kitu?” Marijani aliuliza tena akionekana kama hakupendezekewa na hatua aliyoichukua Vuai. “Lakini si vibaya,” Marijani aliukunjua uso wake kidogo na kuanza kuzungumza na Vuai kama kawaida yake ya siku zote. “Sasa wewe nenda Koani, wale ndugu unaoonana nao kila siku wambie kama alivyokwambia Kondo. Jambo moja tu zaidi, waulize kama washakusanya silaba. Tena fanya haraka mana’ake katika mipango yote tukikosea pamoja tu basi ujue tumeharibikiwa. Mambo yote lazima yafanyike kama yalivyopangwa. Sasa bora uende bila ya kupoteza wakati.”

Vuai alitoka. Alipofika Mikunguni tu alipata gari lililoendea Koani.

Alipofika ilikuwa taabu kumpata mtu ye yote katika wenzake. Wote walikuwa wamo katika kumtumikia Fuad. Alijaribu kila rai akijichunga sana asionekane na Fuad akatia shaka fulani.

Vuai alikuwa mwenyeji shambani kwa Fuad kutokana na miaka mingi ya utumishi wake shambani mle. Alikijua kila kichaka. Alikwenda kila sehemu aliyojua angemwona mmoja wa wafanyakazi lakini hakufanikiwa. Alipokuwa amekwisha kata tamaa, na kidogo aketi chini apumzike kabla ya kuendelea zaidi, alimwona Mkongwe akitoka kisimani.

“Hebu ningojc nikuulize!” Vuai alimwambia.

Mkongwe alisituka, akinkiri Fuad anataka kumfanyia unyama wake. Lakini sauti iliyomwita haikufanana na yake. Alipogeuka kwa ghafla alimwona Vuai.

“He, Vuai masikini! Ulikuwa wapi?” Mkongwe aliuliza. Aliutua mtungi wa maji aliokuwa nao kichwani na kwenda kule aliko Vuai. “Ulikuwa wapi sikn zote hizi?” Mkongwe alimwuliza tena Vuai huku akimwonea huruma kubwa. Alimkaribia na kutaka kumkumbatia kwani hakufikiria kama angemwona tena.

“Samahani ndugu, huu si wakati wakuulizana maswala mengi. N’na haraka sana na tafadhali fanya kila njia uniitie Umari, na mwambie n’na haja naye muhimu sana. Mwambie namngojea hapo kibandani pake atanikuta ndani.”

Bila ya kutaka kuzungumza zaidi na Mkongwe, Vuai alikwenda zake.

Mkongwe alipigwa na mshangao kidogo lakini pale pale alijitwisha mtungi wake wa maji na alipokwisha kuutua mtungi ule alitoka akaenda kumtafuta Umari.

Alipomkuta tu, Mkongwe hakutaka kuzungumza naye kitu cho chote bali alimsogelea na kumnong’oneza, ‘Vuai anakwita; utamkuta kwako ndani,” huku akiangaza huku na huku asije Fuad akatokea na kuwakuta nale wanazungumza.

“Kaja? Lo!”

Umari ambaye alikuwa akipalilia migomba aliliweka jembe lake chini na bila ya kupoteza wakati alikimbilia kwake. Alipofika aliukuta mlango umesindikwa kidogo na Vuai amekaa juu ya kitanda cha mayowe kilichokuwa mle ndani.

“Je. kumezidi nini?” Umari aliuliza.

“Kwanza silaha mshakusanya.”

“Tayari lakini si nyingi; mambo unayajua tena.”

“Basi mambo yanakaribia. Jitayarisheni kwa wakati wo wote ule ingawa siku ikifika atakuja mtu kukwambieni mapema. Wape habari jamaa wote; siwezi kukaa tena. Kwa heri. Nisalimie wote.”

Pale pale Vuai alitoka na kuanza safari yake ya kurejea Dambwe. AIipitia Kijangwani kutaka kuonana na Marijani amwarifu yote lakini hakumkuta. Alirejea Dambwe na alipofika huko ilikuwa jioni.

Mapinduzi yalikuwa yananukia. Huko mjini watu walikuwa hawazungumzi kitu tena - wakitazamana tu wanafahamiana. Huko Dambwe wote walikuwa wanajiandaa; wakingojea ujumbe tu kutoka mjini.

Ulipita mwezi mzima hakuwapitia mtu ye yote kutoka mjini lakini hata hivyo wakati wote walikuwa katika hali ya kuwa tayari.

Baada ya mwezi kupita, Idasi ya saa saba mcbana siku moja, liliingia gari kubwa la mizigo. Gari hili halikupata kuja pale na Vuai ambaye alikuwa karibu alikwenda kuona ni wageni gani waliokuja nalo. Gari lenyewe lilikuwa la serikali la kupakilia mizigo. Lilikuwa na rangi ya kijani na nyuma li wazi. Vuai alipokaribia alimwona Marijani akishuka kutoka mle garini na akionyesha kuwa ana haraka.

“Imekuwa kheri umetokeza! Yuko wapi Kondo?” Marijani aliuliza.

“Kondeni kwake.”

“Twende!”

Walifuatana mguu kwa mguu mpaka kondeni kwa Kondo na walimkuta anapiga matuta.

“Leo nimekuja kwa kazi muhimu sana,” Marijani alianza kusema. “Mambo tayari na silaha zote zinatakiwa ziwe zishafika mjini leo.”

“Leo?” Kondo aliuliza.

“Ndiyo leo. Tena sasa hivi kazileteni maana gari nimekuja nalo. Njiani askari wameshaanza kisiran’ chao na magari yote yanayotoka shambani yanapekuliwa. Sisi tumejitolea na askari yo yote atakayetusimamisha hatutasimama Kama mmoja atatufanyia matata basi tutamponda; haidhuru na liwe litakalokuwa.”

“Silaha ziko tayari twendeni tukazichukue,” alisema Kondo.

Wote watatu walifuatana na kwenda msituni mpaka sehemu moja palipokuwa pamewekwa lundo la makuti ya minazi.

“Ondoeni hayb makuti,” Kondo aliamuru.

Vuai na Marijani waliondoa makuti. Chini yake palikuwa na shimo kubwa na ndani yake mlikuwa na mapanga, visu, miundu na silaha nyinginezo. Walizichukua kidogo kidogo na kuzipeleka garini mpaka zikamalizika.

Baada ya kumaliza kufanya kazi hiyo, wote watatu walisimama pembeni mwa lile gari. Vuai alimtazama yule dereva akamtambua kuwa ni yule yule aliyomleta pale Dambwe kwa lile gari dogo bovu mara ile ya kwanza baada ya kutoka kwa Fuad

“Sasa sikilizeni vizuri mipango ya kesho; mana’ke kesho ndiyo siku ya siku,” Marijani alisema. “Kesho patapigwa magoma ya kienyeji hapo Kisiwandui na wakulima na wafanyakazi wote wanatakiwa wafike kwenye magoma hayo. Madhumuni yenyewe siyo kupiga magoma, ni kuweza kuwapata wanamapinduzi wote kutoka sehemu mbali mbali za mashamba na kuja mjini. Ndiyo sababu tumeona bora tupigishe magoma ili watakapokuwa wakija mjini magoma yawe ndiyo kis’ngizio. Baada ya magoma hayo kwisha. wote wale wanaohusika wataarifiwa ni wapi watazikuta silaha zao. Usiku huo huo tutaanza mapinduzi kwa kulichukua boma la askari wa serikali ya kisultani hapo Mtoni. Mipango yote kuhusu jinsi boma hilo litakavyochukuliwa imekwisha tayarishwa na mtaambiwa huko huko mjini.” Marijani aliendelea na maelezo yake

“Tumefahamu sawa sawa na tutawaarifu wenzetu wote,” Kondo alisema.

“Basi sasa kwa herini na tunatumai m’shajiandaa na kwamba nyote mtafika hapo Kisiwandui kesho usiku. Angalia msifuatane nyote pamoja, au sivyo, maaskari pale Mwera watawatilia shaka. Njooni mmoja mmoja au wawili wawili.” Marijani aliwatahadharisha.

Marijani alikuwa ametulia na hakuwa na wasi wasi hata kidogo. Uso wake ulidhihirisha imani yake kuwa mapinduzi yatafanikiwa.

“Basi kwa herini tutaonana kesho. Kondo utapofika Kisiwandui usiwe na haja ya kuonana na mtu yo yote pale. Kila kikundi kina mtu wa kukifahamisha mipango yote na mimi ndive nitakayekuwa na dhamana ya kukifahamisha mipango yote kikundi cha huku Dambwe.” Marijani alimgeukia Vuai na kumwambia, “Wewe utawatafuta wale jamaa wa Koani uwapashe habari za mipango yote. Wamekwishapashwa habari za ngoma na iliyobaki ni kuwajulisha wale wanaohusika kazi zao ngoma ilakapoiva.”

Baada ya kumaliza hapo, Marijani aliingia ndani ya lile gari na hapo hapo lilitiwa moto na kuondoka mbio.

Kwa bahati hawakusimamishwa pale Mwera. Walipita bila ya taabu yo yote. Gari lao likiwa limesheheni mapanga na mashoka. Walikwenda moja kwa moja mpaka Wengiwape na wakazitia silaha zote ndani ya kijumba kidogo.

Kila kitu kilikuwa lazima kifanywe bila ya kuacha alama yo yote ambayo ingemfanya mtu kutia shaka. Kwa hiyo, pale Wengiwape palipoteremshiwa silaha palikuwa na watu maalum ambao walipewa kazi ya kuzifagia alama za mipira ya ile motokaa kutoka pale nyumbani mpaka kufika barabarani. Kazi hiyo ilifanywa mara moja baada ya lile gari kuondoka.

Siku ile ilikuwa ya kujiandaa kwa kila mwanamapinduzi po pote pale alipo. Huko mjini cheti cha ngoma kilikuwa kimeshakatwa na banda kubwa lishajengwa. Kila mtu alikuwa anajiandaa kuja ngomani, tena ngomani kweli. Siku ile ilikuwa siku ya wakulima na wafanyakazi, siku walipoamua kuleta mabadiliko katika maisha yao kwa kuondoa dhuluma ya kame.

Tokea asubuhi wakulima kutoka sehemu mbali mbali za mashamba walianza kuteremkia mjini wengine kwa magari wengine kwa miguu. Wengine walikuwa wanakuja ngomani kweli; wanamapinduzi tu ndio waliojua vizuri mwisho wa ngoma ile.

Si wanamapinduzi wote waliotakiwa wafike hapo ngomani na kwa hivyo baadhi ya wanamapinduzi walipata amri ya kukaa katika nyumba maalum mpaka utakapofika wakati.

Usiku huo asiyekuwa na mwana alibeba jiwe. Mamia ya wakulima walifika magomani, waliokuwamo na wasiokuwamo. Waliokuwamo walijua vizuri nini kilichowapeleka mjini na wasiokuwamo walikwenda ngomani.

Kisiwandui ilikuwa inang’ara siku hiyo kwa mataa ya umeme. Hewa ya hapo ilichafuka kwa vumbi lililokuwa likitimuliwa na wacheza ngoma. Lilikuwapo ‘gombesugu’, yalikuwapo ‘maumbwa, ‘gonga’ na ngoma nyingine za kienyeji. Mchanganyiko wa ngoma namna mbali mbali ziliizokuwa zikipigwa hapo ulisababisha kelele kubwa. Watu walistarehe kwa ngoma mpaka saa sita ya usiku.

Baada ya kuvunjika ngoma, taratibu watu walianza kupungua ngomani pale. Akina mama walikuwa wanakimbilia majumbani kupika daku. Waliwacha nyuma yao nuru ya mataa ya umeme iliyokuwapo ngomani pale na kujitosa ndani ya kiza cha vichochoro vya ng’ambo kwa safari za mitaani kwao kulikojaa vijumba vya udongo vilivyosongamana kwa kujengwa bila ya mpango. Misitu na vichaka vilivyokuwapo katika sehemu hiyo waliyokuwa wakiishi wafanya kazi wa Unguja, makaburi yaliyotapakaa katika takriban kila pembe ya sehemu hiyo pamoja na imani ya hadithi mbali mbali za kubuni juu ya mashetani, wanga na wachawi walizokuwa nazo watu - hayo yote yaliwafanya wakimbilie makwao mbio usiku ule kwa khofu wasiyokuwa na hakika nayo.

Ulikuwa usiku wa kuamkia Januari 12, na watu walikuwa wamo katika kumi la mwanzo la mwazi wa Ramadbani. Wanamapinduzi wote walikuwa wanaelewa vizuri dhamana waliyokuwa nayo siku ile. Kutoka ngomani kila mmoja wao alishika njia yake, kuelekea kwenye mkutano ‘Wengiwape’.

Chonjo alikuwa wa mwanzo kufika penye kijumba kilichofichiwa silaha. Alimkuta Pongwe amejibanza pembeni ya kijumba kile tumbo wazi kama mtu aliyekuwa akivizia kitu na panga lake mkononi. Alipomwona tu Chonjo, Pongwe aligutuka na kuuliza kwa sauti ya ukali, “Nani wewe?”

“Mimi”

“Wewe nani? Huna jina?”

“Mimi Chonjo”

Pongwe alimjongelea Chonjo taratibu na alipofika karibu naye alimwuliza kwa sauti ya chini. “Wengine wako wapi?”

“Watakuja sasa hivi. Nenda kanitafutie panga zuri uniletee.”

“Nenda kachague mwenyewe.”

Kijumbani humo mlikuwa kiza totoro. Miembe na mizambarau mikubwa iliyokizunguka kijumba hicho ilikizidisha kiza hicho. Chonjo aliingia ndani, akajaribu kuyalazimisha macho yake apate kuona katika kiza kile lakini yalikataa katakata. Aliutia mkono ndani ya suruali yake ya khaki na kutoa kibiriti. Aliwasha kijiti cha kwanza lakini mara kilizimika kwa upepo uliopepea ghafla kutoka uani.

“Ala, wewe namna gani bwana! Usiwashe kibiriti; hapatakiwi mwangaza hapa!” kwa sauti ya hamaki Pongwe alimwambia Chonjo. “Ingia hicbo chumba cha mkono wa kushoto vita vyote vimo humo.”

Chonjo alipapasapapasa mpaka akaugusa mlango wa chumba alichoelekezwa. Alisukuma ule mlango akaingia chumbani humo na kunyemelea kidogo kidogo. Bila ya kutumainia alikwaa chungu ya silaha zilizokusanywa humo. Alipotaka kuinama na kuchagua silaha aliyopenda katika kiza kile alimsikia Pongwe akizungumza na mtu mwingine. Chonjo aliinuka na kutaka kusikiliza ni mtu gani yule lakini mara alimsikia mtu yule akiingia ndani. Mara moja alijua kuwa yule alikuwa mwanamapinduzi mweazake. Aliinama tena na kuanza kuchagua silaha. Yule mtu naye aliingia chumbani mle na aliposikia parakacha parakacha aliuliza, “Je nani mwenzangu?”

“Mimi Chonjo. Je, wewe nani?”

“Mimi Marijani. Upesi chagua silaha; wengine wanakuja sasa hivi. Na tutapotimia tutakwenda zetu; wakati ushakuwa mkubwa.”

Kila mtu alichukua panga ambalo alilihisi zuri na kutoka nje.

Wanamapinduzi waliendelea kuja mmoja mmoja. Kila aliyefika alichukua silaha aliyoipata, mwenye panga, mwenye rungu, mwenye shoka na wote baadaye walijikusanya mbele ya kijumba kile. Pongwe aliingia ndani na kuvaa shati. Na baada ya wote kutimia Marijani alianza kutoa amri.

“Ndugu, saa ya kitendo imefika. Sasa sote tunaelekea Mtoni, kufa na kupona - lakini mambo yote tuyabadili leo. Haya, safari ndugu.”

Ilikuwa kiza totoro. Hali ya hewa ilikuwa shwari na miti imetulia tulii. Ari ya kimapinduzi ilikuwa imetawala ndani ya nyoyo za akina Shomari na wenzake.

Walipita njia za porini kwa hadhari. Hapana aliyekuwa akizungumza na mwenzake mpaka walipolikaribia boma. Walipofika hapo Shomari alitoa shauri, “Sasa sote tulaleni chini. Tutatambaa mpaka tuzifikie seng’enge. Kundi moja litabujumu kutokea mlango wa mbele wa boma na kundi jingine litahujumu kwa upande wa pili.

Bomani kulikuwa kimya. Askari wa jeshi la Sultani walikuwa wamelala. Mataa makali ya umeme yalimulika kila pembe bomani hapo. Mlangoni mbele ya boma palikuwa na askari mmoja aliyekuwa akishika zamu. Alikuwa akiranda huku na huku na bunduki yake mkononi.

Wanamapinduzi walitambaa mpaka wakazifikia seng’enge na walipofika hapo walitulia tulii wakingojea amri ya kushambulia.

Kikundi kimoja kilinyemelea kwa kutambaa maguguni mpaka wakafika karibu na alipo yule mlinzi. Alisituka kidogo aliposikia parakacha parakacha lakini pale pale alilia komba na hapo wasiwasi ulimtoka na kufikiri parakacha parakacha ile ilikuwa ni yule komba aliyckuwa akichupia minazi. Lakini hakwenda hata hatua mbili alijishtukia amevamiwa na kutiwa kabari na kabla hajawahi kupiga kelele alishindiliwa kisu eha shingo na kuanguka chini kimya. Alikufa hapo hapo.

Hapo tena ulisikika ukelele Wa Marijani - “Tayari ndugu!”

Waliingia ndani ya boma kama umeme. Baada ya muda mchache walilikamata boma na kufungua chumba cha silaha. Askari wa serikali ya kisultani hawakuwa na moyo wa kupigana. Baada ya kuona kishindo tu walitimka na kukimbia.

Baada ya masaa machache tu boma la Ziwani nalo pia lilitekwa. Na baada ya hapo, hatua kwa hatua, wanamapinduzi walianza kuvikamata vituo muhimu na klkundi kimoja kikaelekea kwenye kituo cha radio.

Kiza kilikuwa kimeutawala usiku wa siku ile na vivuli vya miembe mikubwa mikubwa iliyoizunguka Raha Leo nzima vilizidisha kiza kile kukawa kweusi tititi.

Mbele ya jumba kubwa la manjano lililozungukwa kila pembe na vibanda vya udongo vilivyoezekwa makuti, koplo Paulo na askari mwenzake walikuwa wamezama katika soga lililowaza kuvunja machofu ya ulinzi wa usiku kucha wa kituo cha radio kilichokuwemo ndani ya jumba hilo.

“Basi nikamfata toka Kidongochekundu mpaka Miembeni,” Koplo Paulo aliendelea na soga lake.

“Enhe!”

“Kila nikimwuliza hali hanijibu, kila nikimwuliza hali hanijibu, Shoti ananukia kama jini.”

“Enhe!”

Halafu nikajiuliza mwenyewe moyoni. mwanamke huyu anaringa nini hasa?”

“Enhe!”

“Nilivyomwona hanijibu nikaona bora nimkaribie zaidi na nilipofika karibu yake nikamshika mkono.”

“Enhe!”

“Nilipomgusa tu alinigutua mkono wangu. E, mwanamke anaringa yule, lakini mwa...... “Mara koplo Paulo aliyakata mazungumzo na kurejesha kiti alichokua amekalia nyuma. Alionyesha amestuka sana na bila ya kusema chochote au kumwambia mwenzake lolote alikupuka mbio.

Yule mwenzake Koplo Paulo alibabaika na alipogeuka nyuma aliona kundi la watu linamkaribia. Alianza kujiuliza na kujijibu, “Nikimbie? Ah, hata nikikimbia sitofika popote. Nipigane nao? Ah, hata nikipigana nao wataniua bure. Bora nijisalimishe.”

“Nani wewe?” iliuliza sauti moja kutoka katika kundi lile kwa ukali.

“Mimi askari!”

“Unafanya nini hapa?”

“Nipo kazini!”

“Aa, msipoteze wakati bwana! Mchinjeni tu!” ilisema sauti nyingine kwa hamaki zaidi kuliko ile sauti ya kwanza.

“Ngojeni, msimwue bure, ngojeni kwanza,” alisema mwingine kwa sauti ya kuamrisha.

Yule askari alikwisha fadhaika haelewi kinachotokea Alihisi amekabiliwa oa mauti na alikata tamaa kabisa kwani kundi lililomzunguka lilikuwa m kundi la watu waliokasirika kila mmoja na silaha mkononi. Bahati yake nzuri kiza cha usiku ule kilificha mandhari ya kutisha ya watu wale ambao nguo zao zilijaa damu na nyuso zimezungukwa na manywele na madevu yasiyoshughulikiwa kwa muda wa siku nyingi sana.

“Wewe nani?” iliuliza sauti katika kundi.

“Mimi askari.”

Pale pale alitoka mtu katikati ya kundi lile na kumpiga kofi hata akaona vimurimuri badala ya shangwe lile lililomzunguka.

“Ebo, sisi tunakuuliza wewe nani tokea saa ile wewe umeshika askari, askari. jina lako nani?”

“Mcha, Mcha Hamadi.” alijibu mbio mbio huku bado maruirui ya kofi alilopigwa yanamtaabisha.

“Ah, Mcha, mwacheni, hawezi kufanya tabu, mlinzi mwenye funguo yuko wapi?”

“Yuko pale! Nyumba ile!” alijibu Mcha huku sauti inamtetemeka kwa hofu na wasiwasi, miguu inamtetemeka, nywele zimemsimama.

“Haji, nenda kachukue funguo halafu..wengine watakwenda kumlafuta fundi mitambo, nani anajua anakokaa?”

“Mimi nakujua! Twendeni nikupelekeni!” Mcha aliruka na kusema haraka haraka.

“Twende, sisi tutakuchukua kwa amani lakini ukijaribu kuleta shari njiani utakiona cha mtema kuni,” ilisema sauti moja kutoka katika kundi lile la watu waliokuwa tayari kufanya chochote kile, kizuri au kibaya.

Kundi lile lilijigawa sehemu mbili, kundi moja lilibaki Raha leo na kundi jingine likafuatana na yule askari na kukiandama kiza cha usiku ule. Mcha bila ya hata kujua njia aliyoipita alijishtukia ameshafika mbele ya nyumba ya fundi wa mitambo, “anakaa hapa, ngojeni nimgongee dirisha.”

“Ngoja kijana, usiwe na pupa, sisi tunamjua zaidi kuliko wewe,” ilisema sauti moja kwa utulivu.

Dirisha liligongwa, kabla ya aliegongewa dirisha hajafungua, dirisha la nyumba ya pili lilifunguliwa na ilisikika sauti ikiuliza, “Nani ana......”

Kabla hajamaliza kusema alilolitaka risasi ya ghafla iliyotoka katika bunduki mojawapo ya watu waliokuwemo kundini mle ilipiga pale pale ilipotokea ile sauti na sauti hiyo haikusikika tena.

“Mwamba!” iliita sauti moja.

“Hallo!” alijibu Mwamba aliyeonyesha yu macho.

“Tayari!”

“Tayari sio? Nakuja.”

Mwamba alifungua mlango wa nyumba kwa haraka na kutoka nje. Vunge la fungilo lilikuwa mfukoni mwake na kutoka hapo walifululiza moja kwa moja mpaka kwenye kituo cha radio.

Zogo lilizidi na makundi ya watu yalianza kumiminika Raha Leo kila mmoja silaha mkononi. Mwamba alipousogelea mlango wa kituo cha radio macho ya watu wote waliokuwa na hasira za siku nyingi yalimwangalia yeye. Mwamba alilifungua lango kubwa lililochongwa kwa nakshi nzuri na bila ya kujali chochote alifululiza moja kwa moja mitamboni. Watu watatu walokuwa na bunduki za aina ya ‘Mark 4’ walimfuata nyuma yake.

Ijapokuwa alfajiri ilikuwa ishaanza kubisha hodi, kiza kilichochanganyika na mwanga mdogo kilimlazimisha Mwamba kuwasha taa na baada ya kufanya hivyo alianza kuchokora mitambo iliyokuwemo ndani ya chumba cha matangazo. Mara alibinya kifungo kile, akabinya swichi hii. Mara alichomoa waya na kuupachika pengine halafu aliingia na mmoja wa wale watu mpaka kwenye chumba cha kusemea na kumweka juu ya kiti, “Sasa sema,” alimwambia.

“Ndugu wananchi, serikali ya Ki-Sultani tushaipindua, tunawaomba wananchi wawe watulivu. Tunawataka askari wote wa Sultani wajisalimishe na wote wale wenye silaha wazisalimishe silaha zao kwa wanamapinduzl.”

Baada ya tangazo hilo matangazo kem kem yalifuatia. Ilipofika asubuhi mapinduzi yaliendelea.

Hiyo ilikuwa kweli ni siku ya siku. Wanamapinduzi waliranda katika kila pembe ya kisiwa cha Unguja wengine kwa miguu wengine kwa magari waliyoyateka. Waliuranda mji wa Unguja kila mmoja bunduki mkononi, kwani sasa haikuwa mapanga ‘na mashoka tena. Walipigana kila walipolazimu kupigana na vikosi vya serikali ya Ki-Sultani na vibaraka wao.

Mapigano makali yalitokea hapo penye kituo cha polisi cha Malindi. Wanamapinduzi walipigana kishujaa kabisa na askari wa serikali ya Ki-SuItani, ambao walikuwa na kinga nzuri ya kujificha. Wakati wa mapigano ndani ya kituo hicho waliweza kuwaona wanamapinduzi waliokuwa wametawanyika katika uwanja uliokuwa wazi kabisa mbele ya kituo hicho. Wengi katika wanamapinduzi waliteketezwa hapo. Lakini bila ya kujali kifo, wanamapinduzi hao walisonga mbele, na baada ya mapigano ya muda mrefu, walikiteka kituo hicho.

Kwa Sultani mambo yalikuwa ya moto. Yeye na watu wake kwa mara ya kwanza iliwabidi waende mbio huku majoho na makanzu yakiwazonga miguuni. Walikimbia huku wakipita wakianguka. Bahati yao waliwahi kutoroka katika meli iliyokuwa bandarini, wao na baadhi ya wafuasi wao.

Mjmi na mashamba mambo yote yalimalizika wakati wa magharibi. Radio ya Mapinduzi ilitangaza kuundwa kwa serikali ya Jamhuri ya Watu wa Zanzibar iliyoongozwa na Chama cha Afro-Shirazi - wakombozi wa wananchi.

Serikali ya Ki-Sultani iliyowapa kila haki na uwezo mabwana shamba na mabepari ilipinduliwa, kwa mara ya kwanza katika historia ya visiwa vya Unguja na Pemba, ikaundwa serikali inayoongozwa na wakulima na wafanyakazi.

MWEZI mmoja baada ya kufaulu kwa mapinduzi serikali mpya ilitangaza kutaifishwa kwa ardhi yote na baada ya muda ilianza kugawiwa miongoni mwa wakulima. Wasiwasi uliochanganyika na chuki ulimjaa Fuad.

“Wallahi shamba langu hawalichukui!” Fuad alianza kusema peke yake.

Wakati wote Fuad alikuwa ameghadhibika. Lakini hivi sivyo alivyokuwa kama vile akimghadhibikia Mkongwe au mfanyakazi wa shambani mwake, la. Ghadhabu hii ilikuwa pia na woga mkubwa, na kwa hiyo, ilimkera sana moyoni.

Masikini Kijakazi hakujua nini kimetokea nchini ila kuwa wakati wote Bwana Fuad alikuwa asnekasirika na mnyonge. Kijakazi alimwonea huruma sana na alitamani kumsaidia na kumtoa katika shida aliyokuwa nayo lakini ndiyo hakuwa na uwezo.

“Siku nyingi anatafuta mchumba; labda hajapata mchumba anayemtaka?” Kijakazi alijiambia kimoyomoyo.

Asubuhi moja kama saa mbili na nusu magari mawili yalisimama mbele ya mlango wa nyumba ya Fuad. Watu watatu kutoka katika kila gari walishuka wakapiga hodi na Fuad aliyekuwa amekaa ukumbini peke yake alitoka kuja kuwaona wageni hao.

“Tumekuja tunataka kuonana na wewe,” mmoja wao alisema.

“Mnataka kuonana na mimi. Tafadhali, karibuni; piteni ndani!” Fuad alijibu huku akijidai kujichekesha kicheko kil’chochanganyika na chuki.

Kijakazi aliyekuwa amesimama kwa mbali aliweza kuwaona watu hao wakiongea na Fuad lakini hakujua wakiongea kitu gani.

Fuad aliwakaribisha wote ukumbini na kuwataka wakae juu ya viti.

Wote wale sita walikuwa wamevaa nguo zilizochafuka. Wawili wao walivaa viatu vya mpira na wengine walikuwa miguu wazi. Hii ilikuwa ni ajabu kubwa kwa Kijakazi. Maisha yake yote, tangu uhai wa Bwana Malik, hakupata kuona watu kama wale wakiingia ukumbini mle mlimopambwa kwa mapambo ya kila aina. Miguu ya wale watu ililichafua lile zulia zuri lililotandikwa juu ya sakafu ya ukumbi huo.

Baada ya kukaa vitini wale wageni wasiojulikana kwa yule waliyemtembelea, kwanza walitazamana na mara mmoja wao akaanza kusema.

“Nafikiri unaelewa kuhusu sheria mpya ya ardhi?”

“Sheria ya ardhi? Sheria gani?” Fuad aliuliza huku roho ikimwenda mbio.

“Sheria inayosema kwamba ardhi yote ni mali ya serikali.”

“Naam! Nimeisikia, Bwana!” Fuad alijibu, wakati umemgeukia na sasa naye anajua kuita ‘Bwana’.

“Basi sisi tumekuja kukujuvya kwamba, ijapokuwa wewe mwenyewe utakuwepo hapa, inakupasa ujue kwamba ardhi yote ile iliyokuwa chini ya milki yako ni mali ya serikali. Kwa hivi sasa unaweza kuendelea na kazi zako mpaka tutakapokuletea taarifa nyingine,” alieleza yule mtu.

“Nimesikia, Bwana! Nimesikia!”

“Basi sisi tumekuja kukuarifu tu tunakwenda zeut.”

Wale watu walitoka na kuingia ndani ya magari yao wakaondoka.

Baada ya kuondoka tu. Fuad alitoka nJe ya nyumba. yake amekasirika sana, uso umemwiva mwekundu kama papai akinung’unika peke yake.

“Wezi wakubwa!” alijisemea.

Ilikuwa wakati wa asubuhi kiasi ya saa nne. Kijakazi alikuwa anafagia uwanja ulioko mbele ya jumba la Fuad. Fuad alikuwa chumbani mwake amelala na mara ilifika gari moja mbele ya nyumba yake.

Ilikuwa ni moja katika zile gari mbili zilizokuja siku ile. Baada ya kufika tu gari hiyo, alishuka mtu mmoja na kumwuliza Kijakazi, “Fuad tumemkuta?”

“Bwana? Si... sijui, ngojea nikamtazame ndani.” Kijakazi alijibu.

Fuad aliyekuwapo chumbani mwake alimsikia yule mtu alipokuwa akiuliza na mara alitoka nje mbio.

“Nipo! Nipo Bwana! Je mnataka kuonana na mimi?” Fuad aliuliza huku akijifunga vizuri kikoi cha Jabir alichokuwa amevaa wakati ule.

“Tuna haja ya kuonana na wewe kidogo,” alisema yule mtu.

“Karibuni, piteni ndani!” Fuad alijibu huku akijidai kucheka kama mtu aliyefurahi kweli kufikiwa na wageni wale.

Watu wengine wawili waliteremka kutoka kwenye lile gari na wote watatu waliingia ukumbini kwa Fuad pamoja na Fuad mwenyewe.

Kijakazi hakuwa mbali na aliweza kusikia wazi wazi yaliyokuwa yakizungumzwa.

“Je, khabari za toka siku ile?” aliuliza mmoja wa wageni wale.

“Nzuri! Nzuri Bwana!” Fuad alijibu.

“Tumekuja kuonana na wewe kuhusu ile habari tuliyozungumza siku ile. Je unakumbuka tulizungumza nini?”

“Nakmbuka! Nakumbuka vizuri!”

“Basi tunapenda kukueleza hivi,” alianza yule kijana, “kama unavyojua, serikali ya Ki-Sultani tumeipindua na siasa ya serikali ya kimapinduzi ni kujenga ujamaa. Tunajua kwamba hiki ni kitu kipya kwako ambacho hukupata hata kukisikia. Au je, unaelewa maana ya ujamaa?”

“Sielewi, Bwana, na itakuwa vizuri ukinifahamisha!” Fuad alijibu.

“Hayo ndiyo madhumuni ya kaja hapa,” aliendelca yule kijana. “Sisi tutakuzungumza wewe kuhusu ardhi tu. Siku ile tulikwambia kwamba ardhi yote imechukuliwa na serikali lakini hii baina maana kuwa ardhi ni ya serikali tu, basi. La! Ardhi ni ya serikali lakini itagawiwa miongoni mwa wakulima. Katika sehemu nyingine jambo hili limekwishatendeka na sasa ni zamu ya sehemu hii. Kila mkulima anayeishi katika eneo hili atagawiwa ardhi na baada ya hapo kuna mipango ya kuanzisha ukulima wa kijamaa, yaani kuanzisha mashamba ya ushirika. Maana yake m kwamba shamba lako pia itabidi ligawiwe na wewe mwenyewe utapewa sehemu yako ili nawe uwe na kitu cha kukuendeshea maisha yako. Utapatiwa ardhi inayokutosha, lakini itakubidi uilime wewe mwenyewe kwani hutapata mtu wa kukutumikia tena.”

“Mimi niko tayari! Niko tayari kabisa! Wako majirani hapa naweza kushirikiana nao katika kazi kama hiyo. Wapo akina Pandu, Haji, Makame na majirani wengine chungu nzima ambao naweza kushirikiana nao. Mimi mwenyewe nitafanya kazi bila shaka; kwani nyinyi mnafikiri mimi siwezi kushika jembe?. Naliweza vizuri” Fuad alisema huku akijidai kucheka na kufanya masihara.

Kutoka alipokuwa amesimama Kijakazi aliyasikia vizuri yaliyokuwa yakizungumzwa, lakini hakuna alichokielewa Mambo ya ujamaa hakuyaelewa hata kidogo. Aliona yote yale hayakumhusu yeye. Jambo lililomshangaza ilikuwa kule kumsikia Fuad akiwataja watu kama Pandu, Haji na Makame - kama majirani zake; watu ambao, hapo zamani, hakuwa na mahusiano nao yo yote. Watu hao walikuwa wakiishi hapo Koani lakini walikuwa m katika mafukara wa kutupwa.

Baada ya mazungumzo yao kumalizika wale watu walitoka nje wakaingia ndani ya gari lao na kuondoka. Kama kawaida baada ya kuondoka tu, Fuad alikuwa mkali kama moto.

Siku nyingi zilipita; Kijakazi hakujua kinatokea nini pale walipokuwa na katika nchi kwa jumla. Taabu na wasiwasi wake ilikuwa kule kumwona Bwana wake alivyokasirika siku wale watu walipokuja.

Siku moja Kijakazi alikuwa amekaa peke yake chini ya mti nyuma ya nyumba ya Fuad. Hapo alianza kujiuliza maswali, “Jamani huu ujamaa ndiyo nini hasa? Hawa watu wanataka nini hasa kwa Bwana Fuad. Haweshi kuja kumkera maskini.”

Ijapokuwa hakuweza kupata jawabu lo lote katika maswala aliyokuwa akijiuliza, alitia shaka kwamba lazima kuna jambo linataka kutendeka.

Vuguvugu la mapinduzi ya kumiliki ardhi lilianza kutapakaa katika kila sehemu ya Unguja. Mabwana sbamba walishikwa na wasiwasi mkubwa. Kila njia za kutaka kuharibu mipango ya serikali ya kimapinduzi walizifanya.

Fuad alikuwa amekaa ukumbini pamoja na mabwana shamba wengine watatu ambao walikuja kumtembelea siku ile, Khalfan, Swelum na Khator.

“Hapa pako washakuja?” Khator aliuliza.

“Washakuja! Ati wanataka kuligawa shamba langu madhalim wale!” Fuad alijibu hamaki zimemjaa moyoni mwake.

“Hata mimi walipokuja shambani kwangu walinambia maneno hayo hayo! Hawa watu wana wazimu? Hawajui kama ni dhambi kubwa kumnyang’anya mtu mali yake?” Swelem naye aliingia kati.

“Ati wanataka kujenga ujamaa; ujamaa, ujamaa, hawana lao moja wanaloliweza hawa!” Khalfani naye alisema.

Mazungumzo baina ya Fuad na mabwana shamba wenzake yalichukua muda mrefu na baada ya kuzungumza kila mmoja alishika njia na kwenda zake.

Kila siku iliyopita, wasiwasi ulimzidi Fuad. Kijakazi aliyaona haya na mara alikuwa akimwona Fuad akificha vitu. Mara humwona akificha mbatata, mara akificha sukari, mara akificha vitunguu. Almuradi alikuwa ni mtu aliyejaa wasiwasi.

Kijakazi hakuweza kuelewa nani aliyekuwa akifichwa vitu hivi lakini alihisi kama kuna maadui kutoka mbali wanataka kumnyang’anya Fuad shamba lake zuri. Tena alihisi kuwa maadui hao ni watu wenye nguvu. Alistaajabu kuona hakuambiwa chochote kuhusu mambo yaliyokuwa yakitokea lakini aliamini kwamba huu ujamaa na kuishi kijamaa ni mambo ya laana kubwa kwa vile alivyomwona Fuad akighadhibika anapozungumza habari hiyo......

Ilikuwa wakati wa jioni, Fuad ametoa kiti chake cha kulala uwanjani mbele ya nyumba yake anapunga upepo. Alikuwa akivuta sigara moja baada ya moja huku kichwa chake kinatazama juu. Mara alipita Mkongwe. Alipomwona tu, Fuad hakuweza kujizuia na mara alimwita.

“Mkongwe hebu njoo nikwambie!”

“Unambie nini?” Mkongwe aliuliza.

“Wewe njoo tu halafu utasikia nini nataka kukwambia!” Fuad alisema huku sigara yake iko mkononi.

“Usinishughulishe mimi, sasa hivi n’na kazi,” Mkongwe alijibu.

‘Njoo mara moja tu,” Fuad alimwomba Mkongwe.

“Eh! Husikii nakwambia n’na kazi; sitaki basi!” Mkongwe alijibu na hapo hapo alielekea kule kwenye banda la ng’ombe na kwenda zake.

“He! Hata Mkongwe naye siku hizi amekuwa jeuri. Ama kweli mambo yamebadilika!” Fuad alisema peke yake huku amej nyosha juu ya kile kiti cha kulala.

Mkongwe alikuwa hashughuliki tena na kazi. Alikuwa akipuuza kila kitu. Hata huyo Fuad alikuwa hampi heshima kama ile heshima anayotaka apewe - heshima ya bwana shamba mwenye kumiliki ardhi na kila kinachoishi katika ardhi hiyo, tokea mimea mpaka watu. Yeye al’elewa vizuri nini kinatokea kwani Umari alikwisha mdokeza kuhusu mipango mipya ya serikali ya kimapinduzi.

Wafanyakazi wa shambani kwa Fuad walikuwa wakisubiri tu lini wao watagaiwa ardhi ili wao pia wapate kuishi kijamaa kwani hii ilikuwa ndio njia ya pekee itakayoweza kuwaokoa kutoka katika ule unyonge waliokuwa nao kwa muda mrefu.

Fuad alimtilia shaka kila mfanyakazi katika shamba lake kwani siku hizo hakuna tena hata mmoja aliyemjali.

Mabwana shamba kutoka sehemu mbalimbali waliendelea kuja kumtembelea Fuad. Walikuja kutaka nasaha lakini hakuna aliyeweza kutoa nasaha zo zote kwa mwenzake, na kwa hiyo, mazungumzo yao yalikuwa ni yale yale ya kulaani ujamaa na kuutemea mate chini. Waliwaita wakuu wa serikali mpya kila jina baya, wajinga, wahuni watu wasiosoma, wezi na kadhalika.

Wajumbe wa serikali ya kimapinduzi walikuja tena kuonana na Fuad. Kama kawaida, Fuad aliwakaribisha ukumbini na mara hii aliwatengenezea kahawa. Alitoa pakti ya sigara na kuizungusha duru na kila aliyekuwa mvutaji alichukua moja. Mazungumzo yalikuwa yale yale - ardhi - kilio cha wakulima kwa miaka. IIlkuwa ni siku ya, furaha kwa wafanyakazi wa shambani kwa Fuad kwani kila walipokuja wajumbe wale, wafanyakazi hao walikuwa wakifurahi sana wakiwa na matumaini ya kukombolewa kutokana na mateso ya siku zote za nyuma.

Kinyume na wafanyakazi wenzake, Kijakazi alikuwa akielemewa na unyonge mkubwa alipowaona watu wale ambao hakujua walitoka wapi au walitaka nini. Alihisi walimlctea bwana wake kero na hili hakulipenda. Alipowaona wale watu alikuwa akizunguka huku na kule akitafuta kazi ya kufanya karibu na ukumbi wa nyumba ya Fuad ili alau asikie nini kinazungumzwa.

Katika kupitapita pale alisikia sauti ya mmoja wa wale wageni ikisema,

“Sasa Fuad unasemaje? Sisi tumekwisha anzisha kilimo cha pamoja, na tunataka kukiendeleza mpaka sehemu hii ya shamba lako.”

“Fikra nzuri!” Fuad aliruka na kusema. “Mimi nakubaliana moja kwa moja na fikra hizo. Najua vizuri kwamba hilo ni jambo zuri na naliunga mkono kwa moyo wangu wote. Niko tayari kabisa kuishi kijamaa.”

Hiyo ilikuwa ni sauti ya Fuad na Kijakazi aliweza kuitambua hata kama ingelikuwa miongoni mwa sauti elfu nyinginezo. Kijakazi alisita hapo chini ya dirisha ili aweze kusikia zaidi yaliyokuwa yakizungumzwa. Aliyoyasikia yalikuwa ni maneno ya ajabu. Hakupata kumsikia Fuad hata siku moja kusema kwamba yeye anataka kuishi kijamaa. Alilojua yeye m kwamba hao waliozungumza habari hizo za kuishi kijamaa ni makafiri wakubwa na ilikuwa ni mara yake ya kwanza kusikia Fuad akisema maneno kama yale.

“Hivyo haya maneno aliyoyasema Bwana mimi nimeyasikia vizuri au masikio yangu yananidanganya? Au huyu Bwana, masikini, amekwishatekwa akili na hawa watu wanaokuja hapa?”

Kijakazi alisimama kusikiliza zaidi mazungumzo yale yaliyomshitua.

“Si muhimu ikiwa wewe unaunga mkono au huungi mkono, sisi tumekuja kukwambia tu ikiwa m katika mipango yetu, tusije tukafanya jambo halafu ukasema, ‘eh, wamefanya hivi wamefanya vile!” Mbaruku alisema.

Wenzaka wote walinyamaza kimya wakivuta sigara tu na kila walipomaliza basi Fuad alikuwa tayari kuwakaribisha nyingine.

Mbaruku aliendelea na mazungumzo yake na kusema, “Basi wapo vijana hapa, watoto wa wakulima, washaanza kazi hiyo ya kulima pamoja na wanaelekea huu upande wako, ukiona wamefika sehemu hii nd’o ujue tena, wamo kazini.”

Kijakazi aliyekuwa amejibanza pale dirishani alimsikia Fuad akisema tena, na mara hii kwa sauti ya juu zaidi.

“Vijana? Walete hapa kwangu, mimi nitawafahamisha kila kitu, mana’ke nankiri wao bado vijana hawana ujuzi wa kazi hizi za kulima.”

“Wao hawana haja ya kufundishwa kulima, wao ni wakulima tokea babu wa babu zao,” Mbaruku alisema.

“Sisi tunachotaka ni kwamba tutakapofika sehemu hii utuonyeshe kila kilichomo ndani ya shamba,” aliendelea Mbaruku.

“Msitie wasiwasi mimi nitakuonyesheni kila kitu na mimi mwenyewe nitachukua dhamana ya vitu hivyo!” Fuad alisema, amehamaki, lakini hawezi kuonyesha, akijidai kucheka anaposema kitu, ingawa ukweli ni kwamba hana kicheko. Joto la hamaki lilikuwa likifukuta ndani ya kiwiliwili chake na alikuwa akitoka kijasho chembamba ilhali ya kuwa upepo mzuri ulikuwa ukiingia ukumbini humo.

Mazungumzo ya Fuad na wale watu yalimshangaza Kijakazi na hasa yaliyomshangaza zaidi ni maneno ya bwana wake Fuad. Kule kusema kwa Fuad kwamba yuko tayari yeye mwenyewe kushiriki na kuwafunza hao vijana wakulima ilikuwa ajabu kubwa. Zamani watoto kama hao Fuad hakutaka hata kukaribiana nao acha kushirikiana nao na kuwafundisha cho chote. Kijakazi alifikiri labda bwana wake amepotelewa na akili.

Mara Kijakazi alimsikia Fuad akiagana na wale watu naye akaondoka pale alipokuwa amejibanza.

“Basi mnaweza kuja siku yo yote ile, mimi mtanikuta tu hapa,” alisema Fuad alipokuwa anaagana na akina Mbaruku, amesimama mlangoni.

“Mambo makubwa haya!” Kijakazi alinong’ona peke yake, “Masikini Bwana! Lakini nafikiri atabadili fikra zake!”

Kwanza Kijakazi aliyaamini aliyoyasema Fuad kwa kuhisi kuwa akili zake zilikwisha tekwa. Lakini hakumwona na furaha yo yote na hii ilimfanya awe na wasi wasi kwamba huenda Fuad anayasema yale kwa kuzidiwa nguvu. Kila alipofikiri hivyo alifurahi kidogo kwani hakutaka Fuad achanganyike na watu wale.

Baada ya kwisha kuagana na akina Mbaruku Fuad alibaki pale pale mlangoni jasho linamtoka, hamaki zimemjaa. Mara Kijakazi alipita na mtungi kichwani anaelekea kisimam kuteka maji. Kumwona tu, mnyonge wake alianza kumfokea kama kwamba yeye ndiye aliyefanya mapinduzi.

“We, wewe, kazana! Unakwenda kama huna miguu! Kwanza nani aliyekutuma maji? Basi kazi kwenda kuchezea maji tu huko kisimani?”

“Nakwenda kuwapa ng’ombe maji haya!” Kijakazi alijibu.

Kwa kweli Fuad hakuwa na haja yo yote ya kumhimiza Kijakazi lakini hakuwa na mwingine ye yote wa kuweza kumhamakia isipokuwa yeye tu. Kijakazi alikaza mwendo na kwa ajili ya uzee wake atikuwa akiyumba njiani ungedhani ataanguka wakati wo wote.

Fuad hakuwa na la kufanya. Hakuwa na njia yo yote ya kuyazuia yaliyokuwa yakitokea. Kila siku akisikia matangazo ya mapinduzi katika redio, matangazo ya kuohukuliwa mali za mabepari, kudhibiti biashara ya nje na ya ndani na matangazo mengine mengi ambayo yalidhamiria kuzuia kabisa unyonyaji wa mabepari na mabwana shamba. Yeye hakuwa na la kusema isipokuwa kulaani na kutukana tu na hayo hayakumsaidia cho chote. Kila siku hatua zaidi za kimapinduzl zilichukuliwa.

Siku nyingi kidogo zilipita kabla ya Fuad kusikia. cho chote kuhusu ile mipango aliyoambiwa na Mbaruku. Jambo hili lilimpa moyo mkubwa akifikiri yamekwisha au labda wale watu wamemsahau.

Halafu bila ya kutumaini, siku moja aliona watu wawili waliovaa nguo zilizochakaa wakija nyumbani kwake. Alipowaona tu alinong’ona peke yake, “Hao washakuja tena, sijui wanataka nini? Mungu awashinde!”

Lakini mara aliigeuza sura yake iliyokuwa imekasirika. na kujifanya kama aliyefurahi kuwaona.

“Je, nini khabari za siku nying’? Naona mmenitupa siku hlzi hamnipiti kabisa?” Fuad aliuliza.

Wale watu hawakutaka kujijulisha, na Fuad mwenyewe alikwisha tambua wanapokuja wageni kwake huwa wametoka wapi.

Fuad aliamkiana na wale watu na kuwapa mkono lakini wao hawakumwambia kitu cho chote. Mmoja wao alitia mkono mfukoni na kumpa barua. Fuad aliisoma ile barua na mara aliruka.

“Mnataka lile trakta? Kachukueni! Kachukueni! Hapana wasiwasi wo wote; tena ile ni mashine nzuri sana, mali ya M’ngereza ile!”

Fuad aliwachukua wale watu mpaka lilipokuwa lile trekta na mmoja katika wale watu wawili alilipanda na kulitia moto.

“Barabara!” alisema yule dereva.

Fuad alipeana mikono na wale watu wakaagana na hata aliwasindikiza kidogo, wao wakiwa juu ya trekta na yeye akitembea kwa miguu.

Kabla ya lile trekta halijafika njia kuu, Kijakazi ambaye umbea wa kutaka kujua nini hasa kinachotokea ulikuwa umemshika alimwona Fuad akirejea ameghadhibika. Aliivua kofla aliyokuwa ameivaa na kuitupa chini halafu akaikanyagakanyaga kwa miguu huku akisema kwa sauti kubwa, “Basi huu si wizi huu? Huu ni wizi dhahiri. Wanaiba kimacho macho!” Alipiga makelele huku akilaani na kutukana. Makelele yalikuwa makubwa hata ng’ombe waliokuwa wakila majani bandani walisituka.

Kijakazi hakujua lililokuwa likitokea. Alipigwa na mshangao kuona watu wanakuja na kuanza kuchukua vitu vya bwana wake. Lilikuwa trekta jipya alilonunua siku zile zile aliponunua liIe gari lake la aina ya Rambler.

Alisimama karibu ya Fuad na kukunja mikono yake huku akimwonea huruma. Puad alipomwona tu Kijakazi amemsimamia mbele yake alimrushia teke kali lakini Kijakazi alijirusha upande na teke hilo halikumpata. Hata hivyo, kwa ajili ya kutokuwa na nguvu kwake kuliko sababisbwa na utu uzima, Kijakazi alianguka chini lakini mara alijizoazoa na kusimama.

“Mbuzi we! Unataka nini hapa? Kwani huna kazi ya kufanya?” Fuad alimpigia makelele Kijakazi.

Kijakazi alijiburura hivyo hivyo, mbio na kukimbilia bandani kwa ng’ombe.

Kutoka pale, Fuad alifutuka moja kwa moja mpaka kwenye banda la matrekta na magari na alipofika hapo alisimama kati kati na kuanza kupiga kelele kama mtu aliyepandwa na wazimu, “Wezi wakubwa, wallahi ntayaharibu.” Alilitazama gari lake la kupelekea karafuu mjini ambalo kwa muda wa miezi miwili lilikuwa limelala kwa kukosa mipira ya nyuma.

Aliranda huku na buku halafu alisimama mbele ya trekta lake moja lililobakia, “Na hili hawalipati ng’o,” aliendelea kupiga kelele huku jasho linamtoka kwa hamaki zilizochanganyika na joto la bandani mle.

Alitazama huku huku na halafu alitoka bandani mle na kurejea nyumbani kwake na kuingia katika vyumba vyote kama mtu asiyejua la kufanya na mwisho aliingia ndani ya ghala yake ya chakula. Alifungua gunia la sukari na kuijaza sukari hiyo ndani ya kikapu tele, halafu akarejea tena kule kwenye banda la magari na kikapu chake cha sukari mkononi.

“Hawalipati; na hata wakilichukua litakuwa halina faida yoyote. kwao,” aliendelea kusema huku akifungua kifuniko cha tangi la petroli la gari lile. “Na atakayekuja kulitia moto injini itampasukia,” aliendelea huku akimimina ile sukari ndani ya tangi lile la petroli.

Fuad alimimina sukari nyingine ndani ya tangi la petroli la trekta halafu alifungua pale penye mashine na kukatakata waya.

Alipoondoka bandani hapo hakusimama mpaka bandani kwa ng’ombe na kufungua mlango kwa vishindo vikubwa na kumsitua Kijakazi ambaye alikuwa amekaa amejinamia, mnyonge, kama aliyefiwa na baba yake. “Toka mbele ya macho yangu kisirani mkubwa we!” Fuad alimpigia kelele, na baada ya ukelele huo Kijakazi aliinuka na kuanza kukimbia mbio huku akisepetuka na kushikilia viguzo asije akaanguka.

Bandani humo Fuad alianza kuvunjavunja mabao na vitu vingine na vishindo vilivyokuwamo bandani humo viliwasitua hata ng’ombe wakaanza kupiga kelele ovyo kama walioingiliwa na chui zizini mwao. Fuad aliangaza huku na huku na halafu aliuvuta ubao uliokuwa karibu naye na kushangaa nao mkononi halafu akamrembea nao ng’ombe mmoja na kumpigia kelele, “Na nyinyi nyote nitakufungulieni mtokomee huko mkatafute huo ujamaa wanaojenga ng’ombe wenzenu.”

Alipotoka bandani humo alifululiza mpaka nyumbani kwake, akajitupa chali juu ya kitanda huku akipumua kama mtu aliyeshikwa na ugonjwa wa pumu kwa ghafla. “Mungu atawalaani! Mungu atawashinda makafir hawa!” alipiga makelele.

Fuad tafrani zilimzidi. Asubuhi baada ya kwisha kunywa chai tu alivalia kwa safari ya mjin’. Alitia gari lake moto na kuondoka mbio. Hakusimama po pote mpaka Shangani kwa rafiki yake Nasoor. Alipofika nyumbani kwa Nassor hakushuka ndani ya gari ila alibakia humo humo na kupiga honi ya gari. Nassor, ambaye alijua vizuri sauti ya honi ya gari ya Fuad, alichungulia dirishani.

“Vaa twende!” Fuad aliamuru.

“Wapi?” Nassor aliuliza.

“Twende zetu tukaupige!” Fuad alijibu.

Bila ya kuchelewa Nassor alival’a na waliondoka pamoja mpaka bar ya marikiti. Walipofika tu walianza kwa ‘vikali’. Hapakuwa na mazungumzo yo yote isipokuwa yale ya Fuad kutaka kuchukuliwa shamba lake. Ijapokuwa Fuad alikuwa na nishai, hakuweza kuzungumza kwa kelele kwa kuchelea asije akasikika akiisubu serikali ya kimapinduzi ambayo wananchi wote waliikaribisha kwa mikono miwili.

Walilewa mpaka usiku na walipomaliza walianza kutafuta panapo starehe.

“Sasa leo wapi?” Fuad aliuliza.

“People’s” Nassor alijibu.

“People’s nd’o wapi?” Aliuliza Fuad.

“Densini hapo Mnazimmoja!” Nassor alijibu.

“Densini? Twende zetu!” Fuad alisema.

Waliingia ndani ya gari mpaka mnazi mmoja hapo People’s Club.

Ndani humo mlikuwa na kivumbi. Mziki ulikuwa umekolea na wananchi walikuwa wakicheza densi huku nyoyo zao zimejaa furaha. Zamani fursa kama ile walikuwa hawawezi kuipata kwani kabla ya mapinduzi klabu ile ilikuwa m ya mabwenyenye tu; wafanyakazi na wakulima waliiona kwa nje tu. Wakati huo ilijulikana kwa jina la Karimjee Club. Baada ya mapinduzi jumba hilo zuri lilichukuliwa na serikali na pakawa ni pahala maarufu ambapo wafanyakazi na wakulima huenda kujipumzisha baada ya kazi.

Fuad hakupendezwa na mandhari ya humo ndani. Aliona waliomo humo wote ni kama wale watumishi wake ambao zamani akiwatuma kama anavyotaka yeye mwenyewe.

“Hawa wanajuaje kustarehe hawa? Mimi nakwenda zangu. Siwezi fujo kama hii!” Fuad alimwambia Nassor.

Alitoka nje peke yake na kumwacha Nassor anastarehe na mziki. Aliingia ndani ya gari lake na kuondoka. Alikuwa amelewa sana na alipofika hapo Mikunguni aliligonga gari kwenye mti. Katika ajali hiyo pale pale fahamu zikampotea.

Kijakazi alijawa na wasiwasi mkubwa. Siku zote Fuad al pokwenda mjini basi Kijakazi hakupata usingizi mpaka alipolisikia gari la Bwana wake limerudi. Lakini siku hiyo mpaka saa sita ya usiku Fuad alikuwa bado hajarudi. Alikaa, macho muda mrcfu lakini Fuad hakutokea.

“Sijui amefikwa na maafa gani maskini?” Kijakazi alijiuliza huku amekaa juu ya kitanda chake cha mayowe.

Kucha Kijakazi hakupata usingizi na kila usiku ulipozidi kuwa mwingi bila ya kumwona bwana wake wasiwasi ulimzidi. Alitoka usiku ule mpaka kibandani kwa Mkongwe na kubisha hodi.

“Mbona saa hizi, Kijakazi, kumezidi nini?” Mkongwe aliuliza.

“Bwana Fuad hajarudi mpaka saa hizi sijui amefikwa na nini” Kijakazi alisema kwa sauti ya unyonge.

“Na wewe nawe na Fuad wako? Mimi nikifikiri umefikwa na jambo gani sijui; kumbe hujalala mpaka saa hizi kwa sa’oabu Fuad hajarudi?”

“Maana yake si kawai...”

Kabla Kijakazi hajamaliza kusema Mkongwe alimkatiza maneno yake na kusema:

“Sikiliza shoga; kama lililokuleta hapa ndilo hilo basi bora ondoka uniwache mimi nipumzike, mana’ake nimejichokea hapa niiipo.”

Kijakazi hakuwa na ‘a kusema. Aliondoka na kwenda zake, wasiwasi umemjaa.

Asubuhi iliingia, Fuad hakutokea. Kijakazi alikaa mbele ya mlango wa nyumba ya Fuad ameshika tama hajui la kufanya. Mara gari la hospitali liliingia na Kijakazi aliruka kutoka pale alipokaa. Kwa hakika hakujua ni gari gani lile alifikiri Fuad amenunua gari jingine kubwa zaidi lakini alishtushwa alipoona nyuma ya gari hilo ukifunguliwa mlango na watu wanne wakitoka na machera wamcmbeba Fuad.

“Jamani niwahini! Niwahini jamani! Masikini Bwana wangu!”

Kijakazi aliangusha kilio; alilia na huku akiomboleza kama mwanamke aliyefiwa na mumewe. Wafanyakazi wenzake wote walifika pale lakini hapana aliycouyesha majonzi wala huruma. Wote walikuwa wakimtazama Kijakazi alivyokuwa akimiminikwa na machozi.

Aliwaongoza wale waliochukua machera mpaka chumbani kwa Fuad na walipofika humo walimlaza juu ya kitanda.

“Usilie mama hakuumia sana,” mmoja katika wale waliokuwa wamechukua machera alimwambia Kijakazi. Alimbembeleza kidogo na baada ya kumwona yumo katika kupiga makelele tu alimpuuza. Waliingia ndani ya lile gari la hospitali na kurejea mjini.

Kijakazi alimwonea huruma Fuad mfano wa mama anavyomwonea huruma mtoto wake mchanga wakati akiwa mgonjwa. Kila Fuad alipoondoka na gari lake dua ya Kijakazi ilikuwa “Mungu mrejeshe salama” lakini leo amerejea hali ile, majeruhi.

Fuad aliumia kichwa na mguu wa kulia. Kichwa kilizungushiwa kitambaa cheupe na mguu ulikuwa ndani ya gamba la chokaa.

Ajali hii ilimlaza Fuad kitandani muda wa miezi miwili. Mguu ulianza kupona lakini Fuad alikuwa mkaidi hatulii; wakati mwingi alifanya mambo ya kitoto labda kwa ajili ya athari ya kichwa aliyoipata.

Siku moja jioni Kijakazi alikuwa anakwenda jikoni kuchukua kigongo cha kusukumia mkate. Fuad alikuwa chumbani amejinyosha kitandani na alipomwona Kijakazi alimwita bila ya kufikiri.

“Kijakazi! Kijakazi! Njoo unikande mguu!”

Fuad alionyesha mguu wake uliovikwa gamba la chokaa. Kijakazi alisita na kupigwa na mshangao. Alitazama chumbani kwa Fuad kwa hofu kwani hakupata hata siku moja kufikiri kwamba iko siku Fuad atamwita chumbani mwake.

“Kijakazi!” Fuad aliita tena kwa sauti ya upole, “nimekwambia uje unikande mguu.”

Kijakazi aliingia chumbani taratibu huku akinyemelea pale kitandani alipolala Fuad kama paka anavyomnyemelea panya anapotaka kumkamata.

“Na hebu usindike huo mlango!” Fuad aliamuru lakini si kwa hamaki kama kawaida yake.

Baada ya kuusindika mlango Kijakazi alikwenda mpaka penye pembe ya kitanda alipolala Fuad na kusimama hapo.

“Kaa! Kaa! Usiogope,” Fuad alimwambia Kijakazi.

Kijakazi alikaa pembeni mwa kitanda kwa hadhari kubwa huku akiupakata mguu wa Fuad uliokuwa ndani ya gamba la chokaa. Alianza kuukanda na kuutikisatikisa.

“Hivyo hivyo!” Fuad alisema kwa sauti ya chini.

Kijakazi aliukanda na kuutikisa mguu wa Fuad kama mama anapombembeleza mtoto wake. Kijakazi alijiona amefanikiwa pakubwa kuitwa na Fuad kuja kumkanda mguu. Fursa kama hii hakuipata tokea alipokatazwa kumbeba Fuad na Bi. Maimuna wakati Fuad alipokuwa bado mdogo. Kijakazi aliukumbatia mguu wa Fuad huku furaha imemjaa moyoni. Aliona kama anambembeleza mtoto na huku mtoto huyo anapata usingizi kidogo kidogo.

Kijakazi aliukanda mguu wa Fuad kama alivyoweza. Alijikusanya nyuma akawa mdogo mwisho wa uwezo wake.

“Ah! Kijakazi” Fuad alianza kusema kwa sauti ya mtu aliyekuwa akiona raha kwa kukandwa, “Tokea leo wewe ndiye utakayekuwa mwuguzaji wa mguu wangu. Wewe ni bora kuliko daktari yo yote yule; wewe cdie ulicnilea nilipokuwa mdogo,” Fuad alisema huku Kijakazi amelikumbatia guu lake.

“Hayo ni kweli Bwana,” Kijakazi alijibu mbio mbio huku machozi yanammiminika kwa huruma aliyokuwa nayo kwa Bwana wake. “Muni nimekulea tokea udogo wako na ilikuwa ni mimi tu niliyeweza kukunyamazisha wakati unapoanza kulia, hapana mtu yo yote aliyeweza kufanya hivyo; hata mama yako Bi. Maimuna alikuwa akishindwa kukunyamazisha. Ulikuwa kitoto kizuri,” Kijakazi aliendelea kusema.

“Haya Kijakazi, wewe ni mtumishi wangu mtiifu. Nyimbo gani vile ulikuwa ukiniimbia nilipokuwa mdogo?” Fuad alimwuliza Kijakazi.

“Hebu niimbie kidogo,” Fuad alimwomba Kijakazi.

Kijakazi alipata furaha kubwa kuambiwa maneno kama yale na Fuad, hakupala hata siku moja kuambiwa maneno kama yale. Alihisi kazi yake ya utiifu kwa Bwana wake ilikuwa si ya bure kwani Bwana leo amcfurahi naye, na kumwambia kwamba ni mtumishi mtiifu. Alipata furaha isiyokuwa na mfano.

“Bwana! Sijui kama nitaweza kuimba kama nilivyokuwa nikikuimbia!” Kijakazi alijibu huku akiogopa, bado ameupakata mguu wa Fuad.

Mara Kijakazi alianza kuimba kwa sauti yakc nenc yenye kukwaruza kama debe bovu na Fuad alionyesha kufurahi. Kijakazi aliona kama anaota kwa furaha aliyokuwa nayo. Aliendelea kuimba:

Lala mtoto tala, katika kitanda lala,
baba ni mtukufu, mama ni mtukufu,
Lala mtoto lala, katika kitanda lala...
“Funga mdomo wako!” mara Fuad upole aliokuwa nao ulimwisha. “Sauti kama ng’ombe! Unatikiri huo ndio wimbo uliokuwa uldniimbia?” Kwa hamaki Fuad aliuliza.

“Huu ndio ule wimbo Bwana! Huu ndio wimbo uliokuwa ukiutaka kila siku! Huu ndio wimbo niliokuwa nikikuimbia; ndio uliokuwa mzuri kuliko zote, nina hakika nasema kweli!” Kijakazi alijibu huku akitetemeka kwa hofu kwa kumkera Bwana na pia akiogopa asije akamtonesha mguu wake kwa kutetemeka kwake.

“Sitaki kusikiliza sauti yako mbovu! Hufai pesa moja! Washenzi wale wananikera na wewe huwezi kuniliwaza hata kwa kuimba tu! Toka hapa! Mungu akulaanini nyote!” Fuad alipiga kelele huku akitaka kuinuka lakini alishindwa.

“Itanibidi niondoke Bwana?” Kijakazi aliuiiza kwa hofu akijihisi amefanya makosa makubwa.

“Ondoka! Toka nenda zako!” Fuad alipiga kelele.

Kijakazi aliulaza mguu wa Fuad uliokuwa na maumivu juu ya kitanda kwa hadhari kubwa halafu akasimama.

“Haya toka hapa nenda kawape ng’ombe maji! Upesi” Fuad alisema.

Kijakazi alitoka chumbani mle mbio huku akishusha pumzi.

Kijakazi alikwenda bandani kwa ng’ombe na kuwapa maji kama alivyoamrishwa na Fuad.

“Ah! N’nastahili haya!” Kijakazi alisema peke yake huku anawapa maji ng’ombe. Alihisi anastahili yale kwa kutaka makubwa.

Hazikupita siku nyingi, Fuad alimwita tena Kijakazi chumbani. Mara hii Fuad alikuwa amekaa juu ya kitarida huku ameegemea mto uliokuwa nyuma ya mabega yakc. Kijakazi, kama mara ya kwanza, alikwenda na kuketi pembeni mwa kitanda huku akiunyanyua mguu wa Fuad kwa hadhari kubwa na kuuweka taratibu juu ya mapaja yake. Kijakazi alimtazama Fuad kwa macho makali kama kwamba ndiyo kwanza amwone.

Kijakazi alikuwa ameupakata mguu wa Fuad anaukanda na mara Fuad alianza kumsaili.

“Hebu niambie Kijakazi,” alianza, “unaionaje dunia ya leo? Unayaonaje haya mambo mapya ya siku hizi?”

Kijakazi hakujua nini la kujibu kwani yeye hakuwa na lo lote alilolijua. Aliogopa hata kusema asije akafurushwa kama mara ya kwanza. Alijibabaisha na kujidai kumkanda Fuad mguu huku akiimba: “Lala mtoto lala; lala mtoto lala...”
“Ebo! Mimi nasema na wewe, unaniona kama mwenda wazimu? Nakuuliza haya mambo unayapenda au huyapendi?” Kwa hamaki Fuad aliuliza tena.

“N-n-nayapenda Bwana! Nashukuru kwa yote!” Kijakazi alijibu.

“Unasemaje?” Fuad alimkodolea macho Kijakazi “Wewe unawapenda wale wahuni wale! Washenzi wale! Wezi! Wajinga! Unayapenda mambo wanayoyafanya makafiri wale? Oh! Hivyo na wewe pia uko pamoja nao?” Fuad alitoa maneno kwa hamaki kubwa.

Kijakazi alibabaika; hakujua aseme nini kwani alikuwa hata hakufahamu aliulizwa nini na Fuad. Hakuyaelewa hayo mambo mapya aliyoulizwa na Fuad. Kichwa kilimduru na mara alisema.

“Sijui unakusudia nini Bwana! Mimi mambo haya siyaelewi!”

Kijakazi khofu ilimshika; alikuwa akitetemeka.

“Naona sasa wewe ushakuwa unashirikiana nao wale, eh? Sikujua kama nilikuwa mkimlea nyoka ndani ya nyumba yangu!’’ Fuad alipiga kelele.

“Ah! Bwana wangu! Mimi nimemtumikia baba yako kwa utiifu kabisa na nitakutumikia wewe vile vile kikomo cha uwezo wangu.” Kijakazi alisema huku akila viapo.

Mara Fuad alikunja matao ya chini na kuanza kuzungumza na Kijakazi kwa upole, “sikiliza Kijakazi, sherti ujue kama sisi tunakuona kama wewe m mmoja wetu ndani ya nyumba hii, wewe ni kama bibi yangu, ni sawa sawa na ye yote katika ukoo wangu. Wewe wakati wote ulikuwa mtumisbi mtiifu. Kijakazi sherti ufahamu kwamba wewe ni kama mzee wangu kwani wewe ndiye uliyenilea. Nakuahidi kwamba utakapofariki nitakufanyia mazishi makubwa yasiyowahi kufanywa hapa Koani, nami nakwambia wazi wazi kama wewe umekuwa kama mama yangu wa pili.”

Kijakazi alikuwa ameshughulika kuukanda mguu wa Fuad huku akimsikiliza kwa makini.

Fuad aliendelea na manemo yake na kusema, “Lakini sikiliza Kijakazi, hawa washenzi hawa, mijitu hii siku hizi imekuwa kama mizimwi. Ati hivi vijitu vifukara katika kijiji hiki vimejikusanya na ati vinajidai vinataka kuanzisha kilimo cha pamoja na kuishi kijamaa! Unafikiri vijitu hivi, visivyojua kitu, vinaweza kufanya kitu cho chote. Wao kila wakija hapa wananiletea haban za kutaka kulichukua shamba langu. ati nijiunge pamoja na vijitu vile. Wao hawaelewi jambo moja; wanafikiri wanauhodari kuliko mimi Fuad, Fuad bin Malik.”

Fuad aliendelea kuropoka, akiutukana na kuufanyia stihizai mpango wa ujamaa na serikali ya mapinduzi.

Alisita kidogo na kutikisa kichwa akaendelea kusema:

“Sikiliza Kijakazi: mimi nakwambia yote haya kwa sababu nakuamim. Tena kitu kimoja; napenda kukutahadharisha na Mkongwe. Tafadhali siku hizi usichanganyike naye. Usichanganyike naye hata kidogo kwani yeye amekwisha tutoka na karibu namwona atatukimbia hapa nyumbani. Siku hizi amezidi, hafanyi kazi, amekuwa mvivu kama kunguni na amekuwa mjeuri. Hana adabu tena. Juzi nilimwita na mara alinitolea ujuvi; lakini mwache aondoke. Atakapoondoka itakubidi wewe Kijakazi ufanye kazi zaidi.”

Kijakazi aliyasikia maneno ya Fuad kwa mbali na wakati Fuad alipokuwa akisema Kijakazi hakuamini kwamba maneno hayo alikuwa akiambiwa yeye. Kijakazi alianza kujiuliza.

“Amesema nini vile? Mimi ni sawa sawa na mama yake wa pili? Vipi vile? Mimi ni sawa sawa na yo yote ndani ya nyumba hii. Oh! Bwana amenambia maneno mazuri leo, haijambo kazi yangu si ya bure. Sasa nitafanya kazi zaidi ili bwana afurahi na m’mi zaidi.”

Kijakazi aliendelea kumkanda mguu Fuad mpaka akapata usingizi na baada ya hapo aliulaza mguu huo taralibu juu ya kitanda. Alitoka nje na kuufunga mlango akamwacha Fuad amelala.

Siku ya pili ilifika na Kijakazi alitamani aitwe na Fuad kwenda kumkanda mguu ili amsikie akisema kuwa amekuwa kama mama yake wa pili. Maneno haya yalimpa Kijakazi furaha maalum. Lakini siku ile ilipita, kesho ikapita, leo ilikuwa jana, na jana ikawa juzi, na taratibu siku zilipita bila ya Kijakazi kuitwa tena kwenda kuuguza mguu wa Fuad.

Kijakazi alikuwa amejinyosha juu ya kitanda cha mayowe na ghafla Mkongwe akaingia chumbani kwake. Kwa namna Mkongwe alivyoingia ilikuwa dhahiri alikuwa na kitu muhimu alichotaka kumwambia Kijakazi. Mkongwe alikuwa amechukua kifurushi chepesi mkononi mwake.

“Nimekuja kukuaga Kijakazi. Nimekata shauri kuacha kazi na kesho asubuhi naondoka hapa. Nimechoka kutumwa na kusumbuliwa na Fuad. Mtu huyu hana wema wala ihsani. Hata fadhila na mtovu wa adabu. Roho yangu imechoka, nakwenda zangu.”

“Unakwenda wapi mwanangu? Umekaa hapa huna wasiwasi wo wote. Unataka kwenda wapi?” Kijakazi aliuliza.

“Sina wasiwasi? N’na wasiwasi, tena wasiwasi mkubwa.”

“Wasiwasi gani ulio nao, mwanangu?”

“Naujua mwenyewe,” Mkongwe alijibu.

Pale pale Kijakazi aliyakumbuka maneno ya Fuad aliyomwambia kuhusu Mkongwe kama sasa amekuwa haaminiki na anaweza kuondoka saa yo yote ile. Aliyaona maneno ya Fuad yote ni ya kweli, sio kuhusu Mkongwc tu bali yote aliyoambiwa na Fuad kuhusu wale watu na mipango yao mipya.

Kijakazi alimkodolea macho Mkongwe na kumtazama na, mara alimwambia, “Mkongwe, nakuomba usiondoke; usiwafuate wale wabaya!”

“Nani hao walo wabaya?” Mkongwe aliuliza.

“Wale watu wanaokuja hapa kila wakati kumkera Bwana!”

“Wale?” Mkongwe alisema, “Wale watu wazuri sana, tena nawaombea dua Mungu awasaidie katika wanayotaka kuyafanya. Nani aliyekwambia kama wale ni watu wabaya?”

“Bwana. Bwana Fuad, ameniambia kuwa wale ni wahuni, wezi na makafiri.”

“Wale si wezi si wahuni. Wale ni watu na heshima zao, tena wana heshima kuliko huyo Fuad wako. Fuad ndiye mwizi, mwizi wa nguvu za watu, mtovu wa adabu tena hana heshima hata kidogo. Katuweka hapa anatutuma kama ng’ombe na hatuna lo lote tunalolipata kutoka kwake!” Mkongwe alisema huku hamaki zimemjaa.

“Oh! Mkongwe unasema hivyo mwanangu? Unamwita Bwana hivyo?”

“Ndiyo namwita mwizi, mtovu wa adabu, hana wema wala ihsani. Na wewe Kijakazi utakuja kukubaliana na mimi siku moja kama utakuwa bai!”

“Basi unanikimbia Mkongwe mwanangu? Sasa kazi zote zitanielemea mimi; nitakuwa sina wa kunisaidia,” Kijakazi alisema huku akipumua kama mtu aliyekimbia masafa marefu. Mara Kijakazi alianza kusema tena kumnasihi Mkongwe:

“Lakini, Mkongwe, unaelewa unalolifanya? Umefikiri vizuri kabla ya kukata shauri ya kuacha kazi? Nakwambia, Mkongwe. halafu utakuja kujuta na kama unavyojua, majuto mjukuu. Inakupasa ufikiri vizuri kwani halafu utakuja taka kurejea na Bwana hatokukubali tena.”

“Nani? Mimi, nirejee tena hapa kwa mnyonyaji huyu anayetutesa bila ya hata kutuonea huruma? Nastahabu kufa na njaa kuliko kurejea hapa. Mimi nimeshafikiri barabara na nimeshaamua kwenda kujiunga na wenzangu katika shamba la ushirika. Nitakwenda huko kuishi kijamaa pamoja na wakulima wenzangu. Huko mambo ni mazuri kabisa. Huko wana ng’ombe kiasi ya hamsini na mpaka hivi sasa wanawake walioko huko hawatoshi kwa kazi za ufugaji. Kuna kuku, kuna mbuzi; shamba hilo ninalokwambia ni zuri sana,” Mkongwe alimweleza Kijakazi.

“Shamba hilo ni zuri kuliko la Bwana?”

“Eh, Kijakazi shoga! Bwana wako hana shamba tena. Wewe uko wapi siku zote hizi?”

“Na hao ng’ombe wote wa nani?”

“Ni wa kila mtu aliye mfanyakazi wa shamba hilo.”

“Lakini vipi ng’ombe hao wanaweza kuwa wa watu wote? Vipi kila nunoja ataweza kuyajua maziwa yake?”

Mkongwe alikaa vizuri akiona huu sasa ndio wakati wa kumfahamisha Kijakazi.

“Hebu sasa Kijakazi nisikilize vizuri,” Mkongwe alianza. “Maziwa yote hutiwa ndani ya madebe na kupelekwa madukani kwa ajili ya kuuzwa. Pesa zinazopatikana hugawiwa kwa mujibu wa kazi aliyofanya kila mmoja katika shamba hilo na zinazobakia hutengwa na kuwekwa katika mfuko wa akiba wa shamba hilo. Mpango huu huu ndio unaofuatwa kuhusu mazao mengine kama vile mpunga, muhogo na kadhalika. Ukifanya kazi zaidi unapata pesa zaidi; umefahamu?”

Kwa wakati ule Mkongwe alijihisi kama ni mwalimu anayemfahamisha mwanafunzi jambo ambalo hakupata kulisikia. Kijakazi alishangazwa na maneno ya Mkongwe kwani yale yalikuwa lu mengine mapya ambayo hakupata kuyasikia katika maisha yake.

“Nani mkubwa huko? Nani kama Bwana Fuad?”

“Sikiliza Kijakazi; wewe umekwishazoea kila wakati uwe unachungwa na kuamrishwa. Wewe unataka kila wakati awepo mtu na fimbo nyuma yako huku anakupigia makelele kaina mnyama asiye na thamani.” Mkongwe alimweeleza Kijakazi huku akimsogelea karibu.

“Sikiliza Mkongwe mwanangu, hayo ndiyo majaaliwa yangu. Kuna wengine Bwana Mungu amewajaalia na kuwatukuza mabwana wakubwa na wengine amewajaalia umasikini. Lazima ufahamu Mkongwe kama kila mtu na majaaliwa yake. Hivi ndivyo ulivyo ulimwengu.”

“Hivyo sivyo ulimwengu wa leo ulivyo,” Mkongwe alisema kama kutaka kumsuta Kijakazi.

“Sivyo?”

“Sivyo,” alijibu Mkongwe. “Ni kweli hivi sasa kuna matajiri na masikini lakini nakuahidi kwamba matajiri hawataendelea kuwa matajiri na masikini hawatakufa masikini. Mambo yamebadilika,” Mkongwe alisema.

“Kayabadilisha nani?” Kijakazi aliuliza kama kutaka kufanya stihizai.

Kwa hamaki Mkongwe alijibu, “Watu! Watu wenyewe ndio. walioyabadilisha. Wale unaowaona wakija na kuondoka hapa pamoja na wenziwao wengi ndio waliyoyabadilisha mambo!”

“Sikiliza mtoto; hutobadilisha kitu cho chote kwa kunipigia makelele. Jitulize na useme taratibu,” Kijakazi alimwambia Mkongwe huku akiwa na hofu Fuad asiyasikie waliyokuwa wakizungumza.

Mkongwe, ambaye alijawa na hamasa, alianza tena kuzungumza kwa sauti ya chini. Alihisi kwamba alifanya makosa kumpigia makelele Kijakazi wakati wajibu wake ulikuwa m kumfahamisha kwa utaratibu mpaka aelewe.

“Kijakazi! Najua kwamba wewe unamwogopa Fuad. Najua kuwa wewe m mtumishi wake mtiifu, tena mtiifu wa kutolewa mfano...”

“Ah! Kweli?” Kijakazi aliukunjua uso kwa furaha kwa kuambiwa vile na Mkongwe.

“Wacha upumbavu wako unisikilize ninavyokwambia!” Mkongwe alihamaki tena na kumpigia makelele Kijakazi.

“Ninajua kuwa Fuad anakuamini sana wewe na siku hizi anakwita chumbani kwake ukamwuguze. Pia najua kakwambia usishirikiane na mimi. Ndiyo maana siku hizi unanikimbia kama shetani anavyoukimbia Msahafu. Lakini Kijakazi jifikirie nawe. Kwa nini ufanyisbwe kazi kama punda kwa pesa mbili tu?”

“Siyo suala la pesa shoga yangu!”

“Nini basi?”

“Ni utiifu wa kazi tu,”

“Utiifu wa kazi! Utiifu kwa nani? Kwa bakhili yule, mtu ambaye anaweza kuitafuna hata shahamu yake mwenyewe? Mimi siwezi tcna kuvumilia mateso yake.”

“Mkongwe mwanangu,” Kijakazi alianza kusema huku akimpiga piga bega Mkongwe, “hili ni jambo usiloweza kulielewa. Mimi si kama nipo hapa kwa ajili ya Bwana Fuad tu bali kwa kila kilichomo ndani ya shamba lake. Mama yangu amemaliza maisha yake hapa na mimi nimedhamir’a kufuata unyanyo wa mama yangu. Mimi nipo hapa kwa yote yaliyopo hapa; Bwana Fuad, kuku wake, ng’ombe wake na kila kilichomo ndani ya shamba hili mimi nakipenda. Nimeazimia kutum’ka hapa mpaka kufa kwangu.”

Mkongwe alinyamaza kimya. Alitaka kumwuliza Kijakazi kama huyo Bwana wake alipata kumnunulia ijapokuwa gwanda la kaniki lakini hata hivyo alinyamaza kimya akijua kwamba maneno aliyoyasema Kijakazi yalitoka ndani ya moyo wake na kwamba hilo ni jambo linalopasa kuheshimiwa. Lakini hata hivyo hakuacha kuzipinga fikra za kipumbavu za Kijakazi, fikra za kitumwa, utumishi wa upofu, utumishi unaomdhalil’sha binaadamu.

Kwa sauti ya chini Mkongwe alianza tena kumweleza Kijakazi.

“Kijakazi! Wewe kweli ni mtiifu na katika maisha yangu sijapata kumwona mtu mtiifu kukushinda wewe. Lakini kuna faida gani kumtii mtu huyu. Wewe umepoteza maisha yako yote katika shamba hili na bado huna cho chote cha kuonyesha ulichopata kutokana na jasho lako. Shamba hili limekunyonya nguvu na damu na kukuunguza kama taa inavyounguza mafuta. Shamba hil’ limekuvunja miguu yako na baada ya miaka yote hiyo ya kazi na utiifu kvva Fuad huna hata kipande cha kaniki cha kujitanda. Ni kweli shamba la Fuad ni kubwa na zuri. Laldni hata ukuti mmoja katika shamba hili si wako wewe. Hakuna cho chote kilicho chako. Wewe mwenyewe hujimiliki. Binaadamu unamilikiwa na mwenye shamba kama anavyomiliki kuku na ng’ombe. Hata hao kuku na ng’ombe wana afadhali kuliko wewe kwani wao walau hupata chakula oha kutosha. Wewe hupati chakula cha kukutosha. Habidhi yule hakuthamini wewe hata kidogo. Hata mimi nilikuwa nikiishi haijambo kidogo kuliko wewe. Kwa muda mrefu watu wote hapa wamekuwa wakikuepuka kwa kuchelea usije ukamwambia Fuad yale waliyokuwa wakizungumza. Lakini sasa unaelewa kila kitu, sikuweza kukuficha tena yaliyokuwemo ndani ya kifua changu. Mimi ninaondoka hapa.”

Kijakazi alikuwa na wasiwasi alipokuwa akizungumza na Mkongwe. Alihisi kama Bwana wake aliyasikia yote yaliyosemwa na Mkongwe. Alimtumbulia macho Mkongwe na ghafla akaanza kulia.

“Mkongwe! Mkongwe! Tafadhali nyamaza upuuzi wako na niondokee mbele ya macho yangu. Tafadhali ondoka uende zako. Wewe huwezi hata kunionea huruma!” Kijakazi alipiga kelele huku machozi yakimmiminika.

“Kijakazi shoga yangu, tafadhali nyamaza kulia. Usilie namna hiyo, mimi sikukwambia jambo lo lote lililo baya; tafadhali nyamaza kulia namna hiyo. kwani ukiendelea utaweza kuniliza na mimi. Basi naondoka nenda zangu takini nakuomba ukipata nafasi uje unitembelee siku moja na tutazungumza zaidi habari hizi,” Mkongwe alisema.

Pale pale alitoka chumbani kwa Kijakazi na hakungojea tena siku ya pili ifike kama alivyokusudia mwenyewe. Alichukua kile kifurushi alichokifunga na bila ya kumuaga mtu ye yote isipokuwa Kijakazi alishika njia kulikimbia na kulihama shamba la Fuad. Alimwacha Kijakazi kwikwi imemshika kwa namna alivyokuwa akilia.

Siku nzima ile Kijakazi alifanya kazi huku akiwa na majonzi makubwa. Mkongwe amemtukania Bwana wake; amemwita mwizi, hana adabu, bakhili na sifa nyingi nyingine mbaya. Kwa Kijakazi Fuad alikuwa m mtu aliyetimilia; hakuna mwenye heshima na adabu kumshinda yeye, hakuna mzuri wa kumshinda yeye; hana dosari hata kidogo. Na tazama leo, Mkongwe amekuja kumchamba mbele yake.

“Sitomsahau mtoto yule. Ama kweli watoto wa siku hizi hawana adabu!” Kijakazi alisema peke yake.

Kijakazi alifanya kazi hii na ile. Mara kwa mara alijipitisha mbele ya chumba cha Fuad ili apate kuitwa asifiwe kwa utiifu wake, lakini hakuitwa tena. Fuad alikuwa amepata nafuu kidogo na lile gamba la chokaa lilikwisha tolewa mguuni mwake.

Mara moja, Kijakazi alipokuwa akijipitisha hapo, Fuad alimwita.

“Kijakazi! Njoo hapa!”

Kijakazi alisita kidogo, amefurahi, ile fursa aliyokuwa akiitaka kwa muda mrefu sasa ameipata. Alitabasamu lakini punde alimpigia makelele na kumsitua.

“Unacheka nini? Jambo gani linalokuchekesha? Nakwambia njoo hapa!”

Fuad alikuwa amekwisha kuyasahau yote yale aliyomwambia siku ile alipokuwa ameupakata mguu wake mgonjwa. Si mama yake wa’ pili tena. Wala si sawa na yeyote yule ndani ya nyumba ile. Ni Kijakazi tu kama kawai. da.

“Yuko wapi Mkongwe?”

Kijakazi alitaka kujibu kwamba amekwenda zake lakini alikuwa na hofu ya kujibu hivyo asije akaambiwa na yeye alikuwa akishirikiana naye kwani alikwisha onywa asifanye hivyo.

“Sijui Bwana!”

“Hujui? Ebo! Nenda kamtafute aje kunisafishia viatu vyangul” Fuad aliamuru kwa makolele kama kawaida yake.

“Sijui nitamwona wapi, Bwana!”

“Hujui utamwona wapi? Neoda kamtafute mpaka umwone!”

Sasa Kijakazi alifikwa na kazi kubwa. Kazi ya kumtafuta Mkongwe ambaye alikuwa na hakika hayupo tena shambani mwa Fuad. Hakujua alikokwendea na alilolijua ni kwamba amekwenda kujiunga na wale ambao Fuad anawaita wahuni. Kijakazi alikuwa na hofu ya kumwambia Fuad hivyo kwani pindi akimwambia basi lazima atakabiliwa na swali la “ulijuaje isipokuwa na wewe unashirikiana nao?” Wasiwasi ulimjaa wala hakujua la kufanya.

Alihangaika kumtafuta kwenye kila pembe ya shamba la Fuad huku akijua hakika hawezi kumwona.

Baada ya muda mrefu Kijakazi alirejea kwa Fuad akamkuta amekaa ukumbini.

“Sikumwona Bwana!”

“Hukumwona? Ng’ombe we! Nimekwambia usirejee hapa mpaka umwone!”

“Lakini, Bwana......”

“Lakini, lakini, lakini nini?”

“Lakini, Bwana, nimemtafuta kila pahala sikumwona!”

“Umekwenda kibandani kwake?”

“Nimekwenda kila pahala, Bwana! Hakuna pembe ya shamba hili niliyoibakisha, lakini sikumwona!”

“Ahaa! Hukumwona sio? Mwachilie mbali! Lazima amekimbia hapa na mimi nitakwenda kumwona baba yake. Mzee Sharwan, nimuhadithie kila kitu,” Fuad alisema, lakini sasa kwa sauti ya chini.

“Umari je, umemwona po pote?”

“Umari nimemwacha kule bondeni anapalilia mpunga,” Kijakazi alijibu.

“Nenda kamwite basi!”

Kijakazi alikuwa amechoka lakini, ndio yumo katika utiifu; kumtii Bwana wake. Bila ya kupoteza wakati alikwenda mpaka kule alikokuwa Umari.

Alimkuta Umari ameshughulika, tumbo wazi. anapalilia mpunga.

“Umari, Bwana anakwita.”

Umari aliinuka na kujiuyosha, kijasho kinamtoka. Ali mtazama Kijakazi na halafu akatikisa kichwa.

“Kwani Kijakazi hunioni kama mimi nina kazi mkononi?” Umari aliuliza.

“Nimemwambia kuwa unapalilia mpunga lakini kanituma nije nikwite,” Kijakazi alijibu.

“Nenda kamwambie sitaki,” Umari alisema.

“Ah! Mimi sitoweza kumjibu hivyo!” Kijakazi alisema.

“Usiogope, Kijakazi, nenda kamwambie hivyo hivyo. Usimwogope yule, Kijakazi: wakati wake umekwisha, na sote hapa tunangojea siku ifike tuondoke. Labda utabakia wewe peke yako hapa, Kijakazi.” Umari alisema huku akitabasamu,

Mbio, Kijakazi alirudi na alipofika alimkuta Fuad amekaa pale pale ukumbini.

“Yuko wapi?” Fuad aliuliza kwa hamaki.

“Anasema... anasema...” Kijakazi hakuweza kusema kama alivyoambiwa.

“Anasema nini?” Fuad aliuliza huku amesimama baada ya kuondoka kwa ghafla juu ya kiti alichokuwa amekalia. “Anasema nini?”

“Arasema hataki!” Kwa khofu Kijakazi alijibu.

“Hataki? Anathubutu. kujibu hivyo? Mwachilie mbali; leo ndio mwisho wake ndani ya shamba hili.”

“Basi, wewe Kijakazi nenda ukafanye kazi zako na huyo Umari akija tutaonana mimi na yeye.”

Kwa hakika Fuad mwenyewe alikwisha kuelewa kwamba siku zake zimekwisha ila alijikaza kisabuni tu. Kila mmoja katika watanyakazi wake alikwisha yajua hayo isipokuwa Kijakazi.

Kijakazi aliendelea na kazi zake tangu asubuhi mpaka magharibi. Usiku ulipofika alijitia chumbani mwake na kujinyosha. Alijitupa na kulala chali, macho yake yakiangalia boriti za dari. Taa ya kibatari iliyokuwamo humo ilitoa mwangaza mdogo uliomwezesha kuona bali duni ya maisha yake lakini haukutosha kumwonyesha jinsi gani atokane nayo. Zlimjia fikra nafflna kwa namna na katika jambo lililozidi kumharibu akili yake lilikuwa ni mazungumzo yake na Mkongwe. Alijaribu kujikurupusha ili zimtoke fikra alizokuwa nazo lakini hakuweza.

Hata usingizi ulimruka. Alijihisi kama mtu aliyefikwa na msiba mkubwa. Mazungumzo ya Mkongwe yalimchafua moyo wake. Alihisi Mkongwe anataka kumfarakanisha na Bwana wake mpenzi Fuad.

Aligaragara, mara ageuze ubavu huu mara ubavu ule lakini usingizi hakuupata kamwe. Mara zilimjia fikra za Fuad. Alifikiri jinsi alivyokuwa ameupakata mguu wake huku akizungumza naye taratibu. Hakupara kusemeshwa taratibu na Fuad hata siku moja isipokuwa siku ile aliyomwita akamwuguze. Lakini sasa hata mawazo haya hayakuweza kumletea Kijakazi furaha kwani pale pale zilimjia fikra za jinsi alivyotukanwa kabla hata’ hajawahi kuimba ule wimbo aliotakiwa na Fuad auimbe.

Mara aliyasikia kichwani mwake maneno aliyoambiwa na Umari, “Usimwogope yule, zake” zimekwisha.” Aliyafikiri maneno haya lakini kwake yeye havakuwa na maana yo yote. Hakufahamu Umari alikusudia nini.

Baada ya kufurukuta huku na huku kwa muda mrefu usingizi ulimchukua. Katika huo usingizi alitoa ndoto ya ajabu. Aliota anamnyonyesha mtote mchanga na mtoto huyo alikuwa akizivuta chuchu zake kwa nguvu kwa ajili ya njaa aliyokuwa nayo. Kijakazi alishindwa kuvuta pumzi kwa namna mtoto huyo alivyokuwa akizivuta chuchu zake. Mwisho Kijakazi aliweza kumgandua mtoto huyo kifuani na kupata nafasi ya kuvuta pumzi. Mara ndoto ilibadilika na badala ya kitoto kile kilichokuwa kikinyonya aliuona uso wa bwana shamba unamulika; amemsimamia mbele yake anampigia kelele. Kijakazi alishtuka na kuzindukana.

Kijakazi aliamka mapema na kama kawaida yake alisafisha uwanja, akawalisha ng’ombe na kuwapa maji. Alifanya kazi zake zote. Baada ya kumaliza, alikusanya taka akazitia ndani ya debe na kulichukua debe hilo kwenda kulimwaga.

Wakati anapita mbele ya nyumba ya Fuad na pipa lake la taka kichwani, Fuad alichungulia dirishani pa mara alimwona na kumpigia makelele, “Kijakazi! We Kijakazi! Njoo!”

Bila ya kufikiri, Kijakazi alitua pipa la taka alilokuwa amelichukua na kukimbilia chumbani kwa Fuad. Hakujua anakwenda kuambiwa nini tena la kheri au shari.

Alimkuta Fuad amelala kitandani.

“Njoo univue viatu!” Fuad aliamrisha.”

Kijakazi alikaa pembeni ya kitanda na mara Fuad alintupa mguu wake juu ya mapaja yake. Fuad alikuwa amekula amevimbiwa hata hawezi kufurukuta. Kijakazi aliweza kuona namna gani Fuad alikuwa anahisi joto kwa namna uso wake ulivyomwiva.

“Fanya upesi na wacha kunipotezea wakati wangu!” Fuad aliamuru.

Kwa mara ya kwanza katika maisha yake, Kijakazi alimwangalia Fuad kwa karibu. Macho ya Fuad yalikuwa yamedidimia ndani ya uso wake na matone ya majasho yanang’aa juu ya kipaji chake. Kijakazi alikuwa akimvua viatu Fuad na wakati huo ilimjia huruma kubwa kumhurumia Bwana wake, Fuad mpenzi. Alimhisi kama ni mateka asiyekuwa na silaha. Hapo hapo Fuad alichukuliwa na usingizi na Kijakazi alimvua viatu taratibu ili asije akamwamsha. Hapo hapo Kijakazi ilimjia fikra nyingine na kufikiri labda kuna mtu anamhadaa. Alijiuliza moyoni, “Nani hasa anayejaribu kunihadaa? Nani? Nani hasa?” Na baada ya hapo mara kwa mara Kijakazi aHkuwa anajiuliza swali hili. Kulikuwa kumekwisha pambazuka, lakini Fuad hakuinuka kitandani ijapokuwa alikuwa yu macho. Hewa nzuri ya upepo wa umande uliokuwa ukivuma alfajiri ulimtia uvivu Fuad na kumfanya abakie hapo hapo kitandani akiwa amejifunika shuka.

Hakuwa na raha ya moyo hata kidogo licha ya kuwa kila alichokitaka katika raha za maisha aliweza kukipata. Pesa alikuwa nazo, tena nyingi, lakini maisha hakujua yanaendea wapi. Kila alilotaka kulifanya aliona silo. Khofu na wasiwasi vilimjaa moyooi.

Alihisi mambo yamebadilika. Heshima aliyokuwa akipewa ilikuwa inapungua, kwani hata Umari naye huitwa na kuthubutu kujibu “staki”. Aliiona dunia imempa kisogo na mambo yamembadilikia.

Fuad alikuwa amejinyosha hapo kitandani fikra namna kwa namna zikimjia kichwani mwake. Alifikiri labda mambo huenda yakabadilika. Alijigeuza huku na huku pale kitandani alipokuwa amejinyosha na mara alisikia sauti ya mtu ikiita kutoka nje, “Hodi! Hodi!”

“Karibu!” Fuad aliruka kutoka pale kitandani kidogo aanguke. Alijizoazoa na kujifunga sbuka aliyokuwa ameivaa kiunoni uzuri, na bila ya hata kunawa uso Fuad alitoka nje kwenda kumsikiliza aliyebisha hodi.

Hapana aliyewahi kujibu. Mara Fuad alifika mlangoni huku akijipangusa tongo zilizokuwa zimemjaa machoni.

“Je, kumezidi nini tena; mbooa leo asubuhi na mapema?” Fuad aliuliza.

‘Tumekuja tunataka kuonana na wewe mara moja, alijibu mmoja katika wale vijana.

Wote wanne walikuwa wamevaa mashati na suruali, viatu virefu vya mpira na makofia makubwa ya ukuli. Walikuwa wamechukua vijiti vifupi vilivyochongwa katika ocha moja na kamba ndefu iliyozongwazongwa. Walikuwa ni watu wapya ambao Fuad hakupata kuwaona - sio wale waliokuja kila siku. Hata hivyo alihisi kuwa hata wao ni katika kundi la wale wale wanaokuja kumkera kila mara.

“Piteni ndani. Karibuni ukumbini; lakini tafadhalini nisubirini kidogo nikajitie maji, “ Fuad aliwaambia wageni wake ambao hakujua walilolijia.

“Hapana kitu, fanya kazi zako kwa utulivu. Sisi tutakusubiri hapa nje.”

“La! Kwa nini mkae nje? Piteni ndani. Karibuni... nyumba, nyumba yenu,” Fuad alisema.

Bila ya kupoteza wakati katika kujadiliana ama waingie au wasiingie, wote waliingia ndani na walifululiza moja kwa moja mpaka ukumbini. Walikaa juu ya makochi mazuri yaliyokuwamo ukumbini hapo na kila mmoja katika wao alianza kutazama huku na huku baada ya Fuad kwenda msalani. Walishangazwa na mapambo waliyoyaona ukumbini hapo na mara mmoja katika wao alisema kwa sauti ya kunong’ona, “Hadi amestarehe kijana huyu!”

Hakuna aliyejibu katika wale wenzake, walinyamaza kimya wakitazamana macho. Walikaa kwa kituo hapana aliyekuwa na wasi wasi, wote wanamngojea Fuad kwa hamu kubwa.

Fuad alifanya haja zake zote na alipomaliza aliingia chumbani na kuvalia nguo zake. Baada ya kumaliza alikuja pale ukumbini ili kuwasikiliza wageni wake na kujua nini lililowaleta pale

“Naam, mnasemaje?” Fuad aliuliza huku wasi wasi umemwingia.

“Sisi ni watumishi wa Idara ya Ugawaji wa Ardhi,” alisema mmoja katika wale wageni wa Fuad.

Fuad roho ilimpiga na moyo ukaanza kumwenda mbio. Aliona sasa kweli imedhihiri.

“Idara ya Ugawaji wa Ardhi?” Fuad aliuliza, macho yamemtoka.

“Ndiyo”.

“Ehe! Mna shida gani n’nayoweza kukusaidieni?” Fuad aliuliza, uso umemwiva, midomo inamcheza.

“Tunataka utuonyeshe mipaka ya shamba lako,” alisema yule mtu.

“Kwani mna...” Fuad alitaka kusema kwa hamaki. Kabla hajamaliza aliyotaka kuyasema alikuja matao ya chini na kuzizuia hamaki zake za “hayati Bwana”.

“Mipaka ya shamba langu siyo?” Fuad aliuliza.

“Ndiyo,” alijibu yale kijana.

“Kaskazini limepakana oa shamba la Ruwehi, kusini nashambala...”

Kabla hajamaliza yule mtu alimkatiza maneno yake “Sisi hatutald maelezo, tunataka ukatuonyeshe wewe mwenyewe.”

“He! Itakuwa kazi kubwa, kazi ya kutwa; pengine hata tusiimalize,” Fuad alisema.

Tunajua.”

Fuad aliinama chini na kufikiri. Hakujua la kufanya Mara aliinua kichwa na kusema, “Basi nisubirini kidogo.”

Aliingia ndani bila ya hata kuwa na haja yo yote na mara akatoka nje.

“Haya twendeni.”

Safari ya kwenda kukagua mipaka ya shamba la Fuad ilianza; nayo ilikuwa ndefu. Walikwenda kaskazini na kusini, mashariki na magharibi huku wakipima kila sehemu waliyokuwa wakiikagua kwa kamba zao. Baada ya kila marefu waliyoyataka walichomeka kijiti katika vile vijiti walivyokuwa navyo. Fuad alikuwa amechoka taabani, anakwenda aldpepesuka kama mtu aliyekunywa chupa nzima ya tende. Hakupata maishani mwake kwenda masafa marefu kwa miguu kama siku ile. Hapana aliyekula kitu isipokuwa matunda mbali mbali waliyoyaangua kutoka kwenye miti ya matunda iliyokuwa shambani mle.

Huku nyuma Kijakazi alijawa oa wasi wasi. Kutwa nzima hakumwona bwana wake wala hakujua ameendea wapi. Alitaagatanga kila pembe lakini hakufanikiwa kumwona bwana wake mpenzi Mwishowe aliangukia kibandani kwa Umari ambaye siku ile alikuwa hakwenda kazini kupiga majalbe.

“Umari mwanangu! Hukumwona Fuad?”

Umari aliyekuwa amekaa juu ya kigogo cha mnazi nje ya kibanda chake alimtazama Kijakazi kwa jicho la humma kama kutaka kumwambia “masikini roho yako.”

“Kwani unamtafutia nini? Umari aliuliza.

“Leo kutwa sijamwona; sijui amefikwa na masahiba gani!” Kijakazi alijibu na kuuliza huku akionyesha ni mtu mwenye wasi wasi mkubwa.

“Mimi pia sijamwona; sijui yuko wapi?” alisema Umari.

“Masikini! Sijui yuko wapi tena? Anajitabisha ilhali mguu wake hata haujapona uzuri” alisema Kijakazi.

Hapo hapo Kijakazi aliondoka na kuendelea na msako wake wa kumtafuta Fuad.

Umari hakushughulishwa na cho chote. Alikuwa amekwisha pata fununu kwamba shamba la Fuad karibu litachukuliwa lakini hakujua lini. Yeye alikuwa anangojea siku ifike tu.

Fuad na wageni wake waliendelea kulipima shamba mpaka jua lilipokuchwa. Kazi yote ilimalizika magharibi na. baada ya kumaliza wakaanza safari ya kurejea nyumbani kwa Fuad. Lilikuwa shamba kubwa lililojaa miti ya kila aina. Baada ya masafa marefu walifika nyumbani kwa Fuad na hapo mmoja katika wale watu alimwomba Fuad wazungumze kidogo.

Kijakazi alikuwa amekaa nje ya nyumba ya Fuad amejikunja lakini unyonge wote ulimwisha alipomwona Fuad anarejea. Alifurahi kama vile anavyofurahi mtoto mchanga anapomwona baba yake baada ya kutomwona kwa muda mrefu. Alitabasamu na kushusha pumzi

“Si bora tukenda ukumbini kwa mazungumzo yetu?” Fuad alitoa shauri.

“Haya, po pote pale ni sawa.”

Waliingia ukumbini na kukaa juu ya makochi. Wote walikuwa wamechoka lakini Fuad alikuwa amechoka zaidi.

Mara Fuad alipiga makelele na kumwita Kijakazi, “Kijakazi!”

“Bee!” Kijakazi aliitika mbio mbio.

“Hebu tuletee maji ya kunywa.”

Haikuchukua muda mara Kijakazi aliingia ndani na jagi la maji pamoja na gilasi. Aliviweka vitu hivyo juu ya meza iliyokuwapo katikati ya ukumbi buo na bapo hapo alitoka nje.

“Yule ni nani?” aliuliza mmoja wa wale watu.

“Yule ni mzee wangu. Yupo hapa siku nyingi tokea uhai wa marehemu baba yangu,” Fuad alijibu.

“Alaa!” alisema yule mtu.

Kila aliyetaka kunywa maji alijitilia mwenyewe ndani ya gilasi na kunywa. Fuad alikaa juu ya kiti akiwa amechoka sana hata hakuweza kujiinua.

“Naam, sasa mnasemaje?” Fuad aliuliza.

“Sisi hatuna maneno mengi. Jambo tunalotaka kukwambia ni kwamba hili shamba tumekwisha lipima na sasa litakuwa ni mali ya serikali na tutawagawia wale wakulima wasiokuwa na ardhi, lakini ilivyokuwa na wewe ni mtu vile vile na unahitaji kuendesha maisha yako basi tutakukatia eka tatu katika sehemu yo yote ile unayotaka mwenyewe na sehemu hiyo itakuwa yako wewe.

Fuad alishtuka, roho ilimruka na alikaribia kuzimia. Hakuwa na la kusema, kabaki kushangaa, kinywa wazi. Machozi yalianza kumlengalenga lakini ilimbidi ajizuie kulia Mara alianza kusema kwa unyonge. “Hivyo nd’o mnaninyang’anya shamba langu?”

“Ala! Kwani hawakuja watu kukwambia habari ya sheria ya ardhi iliyopasishwa na serikali ya kimapinduzi?” aliuliza mmoja katika wale watu.

“Ah Walikuja, lakini...”

Fuad hakuwa na la kusema. Alikuwa hata hajui analolisema wala analolifanya.

“Lakini nini?” aliuliza yule mtu.

“Lakini hili ni shamba langu, haki yangu mwenyewe nimerithi kwa marehemu baba yangu!”

“Kama tulivyokwambia, sisi ni wajumbe tu na mjumbe hauawi. Maneno yotu nd’o kama tulivyokwisha kukwambia. Kama una malalamiko yo yote unaweza kufika makao makuu ya onsi yetu huko mjini.”

“Ah haya bwana, mimi sina la kusema. Fanyeni mna. vyotaka,” Fuad alisema shingo upande na mnyonge kabisa.

Pale pale wale watu walitoka na kumwacha Puad amekaa pale ukumbini. Alibakia pale pale juu ya kiti amepigwa na bumbuazi hajui la kulifanya. Hamaki zilikuwa zimemjaa lakini alizidiwa nguvu. Usiku ulikuwa umekwisha ingia na Fuad aliwasha karabai na baadaye akarejea pale pale alipokuwa amekaa juu ya kiti.

Kijakazi ambaye alikuwa amekaa pale palenjeya nyumba aliingia ndani kwenda kumwangalia Fuad baada ya kumwona kimya kwa muda mrefu. Alinyatia kidogo pale ukumbini, na alipochungulia ndani humo alimwona Fuad amelala usingizi juu ya kiti. Huruma za moyo zilimjaa na aliweza kubaini mara moja kwamba watu wale walikuja kumkera Bwana wake. Alikwenda mpaka karibu yake akapiga magoti chini na kuanza kumvua viatu vilivyokuwa vimechafuka kwa dongo jekundu.

Mara Fuad alizindukana na kumsukumia teke Kijakazi.

“Unafanya nini hapa? Nani kakwita? Tokea lini ukathubutu kuingia ndani humu bila ya kuitwa. nyama mkubwa wel” Fuad alipiga makelele.

Kijakazi alianguka chini vibaya kidogo kichwa chake akipige sakafuni. Alijiburura nyuma na kuegemea ukuta huku amejikunyata kama mtu aliyeshikwa na baridi kali.

“Nisamehe, Bwana! Nisamehe! Kweli nimefanya makosa lakini nilikuona umechoka nikahisi bora nikuvue viatu upate kupumzika uzuri!” Kijakazi alisema huku sauti yake imejaa kitetemeshi kwa khofu aliyokuwa nayo.

“Haya ondoka hapa kabla sijakuvunja kichwa chako; upesi niondokee mbele ya macho yangu, kisirani mkubwa we!” Fuad alipiga kelele, amekwisha pata mnyonge wake wa kummalizia hasira zake.

Kijakazi alijizoazoa na kwa haraka akatoka nje moja kwa moja mpaka kwenye kile kijichumba chake nyuma ya banda la ng’ombe na kujitupa chini.

“Ah! Mtoto huyul Sina n’nalolifanya likawa na kheri?’’ Kijakazi alijiuliza. “Lakini haidhuru,...”

Huku nyuma hasira zilimzidi Fuad akawa anapiga makelele kama mwenda wazimu.

“Eka tatu, eka tatu, eka tatu zitanitosha nim mimi? Sina haja nazo; na wapate wao. madhalimu wakubwa! Wallahi! Wallahi, nitasoma halbadiri. Haidhuru, waache wachukue shamba langu, na wapate wao, lakini watapukutika mmoja mmoja. Hawajui kama marehemu baba alilizindika shamba hili? Waache wote watatokomea!” Fuad aliendelea na makelele huku akitoka pale ukumbini na kuelekea chumbani kwake.

Kwa namna alivyochoka, Fuad alishindwa hata kuvua nguo. Alivua viatu tu ambavyo alikataa kuvuliwa na Kijakazi, akajitupa kitandani na moja kwa moja usingizi ukamchukua.

Asubuhi Fuad al’amka tafran. Alitamani aridhi ipasuke aingie, shamba limeshakwenda, shamba lake zuri alilorithi kutoka kwa baba yake, marehemu Bwana Malik. Laiti kama angaliweza, basi angelitia moto lote. Lakini jambo hilo hakuweza kulifanya. Ijapokuwa alikuwa akijidai kuonyesha uhodari anapokuwa peke yake, ukweli wa mambo m kwamba Fuad alikuwa na hofu kubwa na serikali ya kimapinduzi. Hakuweza kupinga sheria hata moja katika sheria zilizokuwa zikitangazwa na serikali ya kimapinduzi ijapokuwa hakupendezewa wala kukubaliana na sheria yo yote katika sheria hizo. Uhodari wake wote ilikuwa ni kuisubu serikali ya kimapinduzi wakati anapokuwa peke yake pamoja na wale waliokuwa mabwana shamba kama veye ambao walikuwa wakija kumtembelea mara kwa mara.

Siku kadhaa zilipita na hata Kijakazi na upumbavu wake wote sasa aliweza kuhisi kama pana mabadiliko fulani yaliyotokea pahala pale. Aliwaona watu namna kwa namna wakija shambani hapo; watu ambao hapo zamani hakupata kuwaona, wakija wakilima au kuokota nazi bila ya mtu ye yote kuwaambia kitu cho chote.

Umari naye pia alipatiwa eka tatu katika shamba lile alilotumika maisha yake yote na sasa alikwenda kondeni wakati alipotaka yeye mwenyewe tu. Fuad hakuwa na amri tena kwa ye yote katika shamba lile. Hakushughulika na cho chote. Mahanda ya ng’ombe na ya kuku yalikuwa yakibomoka anayatazama macho tu wala hachukui taabu ya kuyatengeneza.

Alikuwa hamwulizi mtu ye yote anayekuja shambani pale. Sasa safari za mjini zilikuwa hazimwishi.

Kijakazi hakuweza kukaa na ujinga wake na aliona bora aulize ili apate kuyajua. Hapana ye yote ambaye angeliweza knmwuliza akamweleza kwa kituo isipokuwa Umari. Kwa hiyo ilipofika jioni wakati watu washarejea makondeni, alijiburura kidogo mpaka kibandani kwa Umari.

Alimkuta amekaa mbele ya kibanda chake anasuka pakacha. Umari alipomwona tu alimkaribisha, “Karibu! Karibu!”

“Nishakaribia,” Kijakazi alijibu.

Kijakazi hakutaka mazungumzo. Hayo siyo yaliyompeleka hapo. Baada ya kukaa juu ya mkeka hapo nie ya kibanda cha Umari, alianza kumvurumisha maswali:

“Baba, mbona haya mambo siku hizi n’nayaona hivi?”

“Mambo gani hayo?” Umari alimwuliza Kijakazi huku akitabasamu akiwa amekwisha elewa nini Kijakazi anataka kujua.

“Si haya? Nawaona watu namna kwa namna wanakuja hapa na kuondoka wala hapana yo yote anayewauliza kitu; kwani bwana hili shamba amekwisha liuza nini?” Kijakazi aliuliza huku hamu ya kutaka kujua imeshamshika.

“Kwani ile siku uliyokuja kuniita kule bondeni nikakwambia kwamba Fuad hana shamba wewe ulifahamu nini?” Umari aliuliza.

“Ala! Hivyo tokea siku ile alikuwa amekwisha liuza?” Kijakazi aliuliza huku akipigwa na mshangao “mtoto huyu, ameliuza shamba zuri kama hili?” Kijakazi aliendelea kusema.

Umari aliyekuwa anashughulika kusuka pakacha lake, mara apenyeze ukuti huu hapa mara apenyeze ukuti huu hapa, mara alisita na kumtazama Kijakazi.

“Hakuliuza,” alisema.

‘Hakuliuza? Sasa tuseme amemgawia mtu bure?” Kijakazi aliuliza tena.

“Hata hakumgawia mtu. Limechukuliwa na serikali,” Umari alimwambia Kijakazi. “Limechukuliwa na serikali na kugaiwa kwa wakulima wasiokuwa na ardhi. Na hata mimi n’mepata kikataa cha eka tatu.”

“Limechukuliwa na serikali?” Kijakazi aliuliza huku amepigwa na mshangao. “Itakuwaje? Itakuwaje walichukue shamba lake mwenyewe. Kwanza huyo serikali ndio nani?”

“Kwani wewe Kijakazi siku zote hizi uko wapi?”

Umari aliuliza huku anashughulika kusuka pakacha lake ambalo alikuwa karibu na kulimaliza.

“Mimi si nipo hapa hapa na wewe unaniona kila siku. Vipi tena unaniuliza nipo wapi?” Kijakazi aliuliza.

“Siyo hivyo,” Umari alisema huku akivuta ununu kulikaza lile pakacha chini, “nil pokuuliza uko wapi, nakusudia kwamba huelewi kama serikali ya Sultani imepinduliwa na hivi sasa kuna serikali ya kimapinduzi ambayo imechukuwa ardhi yote ya mabwana shamba na kutugawia sisi wakulima tuliokuwa hatuna ardhi?” Umari aliendelea kusema.

“He! Makubwa haya! Mimi sinayo kabisa!” Kijakazi alisema

“Na wewe umelala mno naws,” Umari alisema.

“Sasa Bwana Fuad je?” Kijakazi aliuliza.

“Fuad?” Umari aliuliza, “Fuad naye itambidi atie jembe mpini akalime kama mimi.”

“Ah! Masikini yule mtoto! Ataweza wapi kul’ma yule?” Kijakazi aliuliza huruma zimemjaa.

“Ndio aweze tu; kwani sisi tunawezaje yeye asiweze?” Umari aliuliza. “Tena sikiliza Kijakazi mama yangu, usikubali tena kutabishwa na kutumwa kama mnyama na Fuad kwani sasa hana haki hiyo tena.”

“Ah! Kunitaabisha ananitaabisha lakini nitafanya nini, sina pengine po pote pa kwenda,” Kijakazi alisema.

“Kwani na wewe hutaki kikataa cha eka tatu. Ukitaka na wewe unaweza kupatiwa kwa urahisi,” Umari alimweleza Kijakazi.

“Nani? Mimi? Sitaki mali ya dhulma mimi. Tena usiniletee habari hizo. Tena wala sina mazungumzo tena. Kwa heri, nakwenda zangu.”

Kijakazi aliondoka pale pale wala hakutaka kukaa zaidi.

Kwa Kijakazi usiku wa siku ile ulikuwa ni usiku wa kukaa na kufikiri. Alikaa chini kimya na kuanza kufikiri. Mengi yaliyomjia kichwani usiku ule yalikuwa ni yale mazungumzo yake na Mkongwe siku ile alipokwenda kumuaga. Kwa mara ya kwanza Kijakazi alifikiri namna alivyopoteza maisha yake shambani pale tokea uhai wa Bwana Malik na Bi Maimuna. Alifikiri namna alivyomlea Fuad tokea uchanga wake mpaka bii leo imefika hadi anampopoa kwa mateke kama mpira wa miguu, heshi kumtukana na kumsumbua, heshi kumnyanyasa na kumsengenya na hana analolifanya likiwa zuri. Kijakazi aliinua mikono yake na kuiangalia namna ilivyochubuka na kuwa na masuguru. Hii ilikuwa ni mara ya kwanza kuitazama mikono yake kwani siku zote hakuwa na wakati na wala haikumjia kufanya hivyo.

Kidogo kidogo fikra za Kijakazi zilianza kufanya kazi:

“Kweli mimi ni masikini, mtu wa chini, sina mbele wala nyuma lakini hata ile heshima ya uzee hanipi, anathubutu kunipopoa kwa mateke kama mimi siye niliyemlea tokea uchanga wake?” Kijakazi alijiuliza baada ya kumjia fikra kichwani.

Kidogo kidogo imani ilianza kumpungua Kijakazi. Alianza kuona kwamba utiifu wake wote aliokuwa nao kwa Fuad haungemsaidia cho chote. Alihisi kuwa anavyozidisha utiifu wake ndivyo Fuad anavyozidi kiburi chake na kwa sababu hii aliona wakati umcfika wa kumpa Fuad ukweli wake.

Hata siku moja katika maisha yake Kijakazi hakuwahi kukaa na kufikiri kwa muda mrefu kama siku ile. Alifikiri sana na mwisho usingizi ulimchukua akalala kama mtu aliyekufa.

Ilikuwa ni siku ya Jumamosi. Fuad alikwenda mjini tokea asubuhi kwa starehe zake kwani siku hizi Fuad alikuwa hajishughulishi tena na kazi za shambani. Kijakazi naye aliamua asifanye kazi yo yote bali apumzike. Kazi ya kitumwa ilikuwa ishamchosha.

Kijakazi alikwenda kisimani na huko alikoga baada ya kukaa bila ya kukoga kwa muda mrefu. Wiki mbili zilikua zimepita tangu Kijakazi akoge kwa kazi zilivyokuwa zimemzidi. Baada ya kuoga alirudi kule chumbani kwake na kuvaa nguo zake zile zile. Kitu alichozidisha kilikuwa ni mtandio uliochakaa ambao alijitanda kichwani. Alizungukazunguka kiamboni pale na mwisho alikwenda chini ya mwembe ambao ulimwaga kivuli chake chini ya gogo la mnazi ambalo Kijakazi alikalia na kupumzika. Hapo Kijakazi alianza tena kujiuliza masuali mbali mbali.

“Hivyo nguvu zangu zote nilizotupa hapa ni za bure?”

Mara pale pale aliyawaza maneno ya Mkongwe siku ile alipokuja kumuaga.

“Ah! Masikini yule mtoto, nilimtolea maneno bure siku ile; sijui ananifikir’a nini hivi sasa? Sijui nitamtazama vipi pindi nitapokutana nayc tena?”

Hakuwahi kujijibu maswali aliyokuwa akijiuliza mara kwa mbali alimwona Mkongwe anamjia. Kijakazi alitaka kumkimbia Mkongwe lakini pale pale alibadili fikra zake na kuhisi kwamba hakuna sababu yo yote ya kumkimbia mfanya kazi mwenzake walioteseka pamoja kwa siku nyingi.

Mara Mkongwe alimkaribia Kijakazi na kumlaki kama kawaida yake.

“Je, Kijakazi, bado umekasirika na mimi?” Mkongwe aliuliza.

“Ah! Shoga yangu, nikasirike kitu gani? Mimi nahisi nilifanya makosa kukutolea maneno badala ya kuagana na wewe vizuri,” Kijakazi alisema.

Mkongwe alimwangalia Kijakazi kwa jicho la uchungu na aliona jinsi alivyochakazwa na kazi za kitumwa za shambani kwa Fuad. Machozi yalitaka kumtoka kwa huruma alizokuwa nazo kwa kibimkubwa kile ambacho maisha yake yote yalikuwa ya mateso. matusi, kusumbuliwa na kusimangwa. Ilimjia fikra ya kutaka kusema naye tena kwa mara ya pili ili awache upumbavu wake na ajue kwamba wakati umebadilika na kwa hivyo afanye maarifa ya kwenda kujiunga na shamba lao la ushirika, Mara Mkongwe alibadili mawazo na kufikiri kwamba njia ya pekee nzuri ni kumchukua Kijakazi ili akalione shamba hilo kwa macho yake, na labda baada ya kujionea mwenyewe yaliyomo katika shamba hilo fikra zake zitaweza kukaa sawa. Ama Mkongwe hakuweza kuelewa hata kidogo nini Kijakazi anafikin kuhusu maisha yake kule kwa Fuad, na laiti angalijua, asingelichelewa hata kidogo kumshawishi ili ahame kwa Fuad na kwenda kujiunga na shamba la usbirika.

Baada ya kumjia fikra hiyo ya kutaka kumchukua Kijakazi shambani kwao, Mkongwe alimwambia Kijakazi, “Shoga!, yaliyopita yamepita, na yaliyobakia tusameheane. Lakini mbona umejikunja hapa chini ya mti peke yako na unaonekana umnyonge sana? Kwani leo huwendi kufanya kazi?”

“Ah nimejichokea roho yangu na kazi isiyokwisha na wala isiyokuwa na faida yo yote kwangu. Mimi nafanya kila niwezalo kumtumikia na kumtii mtoto yule lakini kila nifanyalo silo. na jaza yake ni kupopolewa kwa mateke au kutukanwa. Hata ile heshima ya utu uzima hanipi mtoto yule, na siku hizi mambo ndio yamezidi.”

Mkongwe alishituka kumsikia Kijakazi akisema maneno kama yale. Hakupata kumsikia wala hakufikiria kabisa kama Kijakazi anaweza kutoa kauli kama ile. Hata hi” vyo, Mkongwe hakuwa na haraka ya kutaka kumsikia Kijakazi akielezea shida anazozipata shambani kwa Fuad kwani mateso ya huko yeye mwenyewe aliyajua vizuri na hakuhitaji mtu wa kumhadithia. Aliona jambo muhimu kwanza ni kumchukua Kijakazi na kwenda kumwonyesha shamba lao la ushirika na hapo alitoa shauri.

“Basi shoga si bora tukenda kutembea alau ukapata kunyosha nyosha miguu kidogo?”

“Tukatembee wapi na jua hili? Nguvu zenyewe sina halafu wewe unataka nijihangaishe? Nikianguka njiani je, utaweza kunibeba?” Kijakazi alimwuliza Mkongwe huku akimfanyia masihara na kutabasamu, Jambo ambalo si aghalabu kumwona Kijakazi kulifanya.

Kucheka au kutabasamu ilikuwa si jambo la kawaida kwa Kijakazi kwani hakuna hata jambo moja katika maisha yake kwa Fuad lililoweza kumfurahisha hata atabasamu au acheke. Yeye maisha ama yumo katika hofu au wasi wasi na cheko na tabasamu haviandamani na hili wala lile.

Mkongwe aliona kama ua linachanua kwa kumwona Kijakazi akitabasamu. Aliona bora aendelee na masihara ili alau azidi kumfurahisha shoga yake wa siku nyingi ambaye hakupata kumwona kufurahi.

“Ukianguka mimi nitakubeba. Kwani unajiona umzito sana?”

Kijakazi alimtazama Mkongwe na kumwuliza tena. “Sasa tukatembee wapi Mkongwe, mwanangu, mbona unataka kunitaabisha?”

“Twende tu, utaona mwenyewe huko tutakokwenda tembea na nina hakika utafurahi.” Mkongwe alisema. “Twende nikakuonyeshe ninakoishi na kufanya kazi siku hizi,” Mkongwe aliendelea.

“Ningelipenda kukujua unakofanya kazi lakini huyu kisirani amekwenda mjini na wala sijui atarejea saa ngapi. Akirejea kama hakunikuta hapa basi nafikiri anaweza kuniua. Ah! lakini haizuru, twende. Lakini si mbali?” Kijakazi aliuliza.

“Hata si mbali; ni mwendo mfupi tu,” Mkongwe alimwambia Kijakazi.

“Haya tuanze safari,” Kijakazi alitoa shauri.

Mkongwe aliinuka pale chini ya mwembe alipokuwa amekaa yeye na Kijakazi na Kijakazi naye akaanza kujiinua huku akisaidiwa na Mkongwe kwa kumshika mkono.

Walifuatana mguu kwa mguu wakapita njia za ndani kwa ndani ili kufupisha masafa. Mabonde mabonde yaliyokuwamo njiani yalizidi kumfanya Kijakazi aione safari ngumu lakini hata hivyo, alijikazakijituzima na kuendelea na safari mpaka walipotokea pahala ambapo lilionekana banda kubwa lililojengwa kwa matofali. Pia viliweza kuonekana kwa mbali vijumba vidogo vidogo vizuri vilivyotawanyika huku na buku katika eneo lile.

“Tumekwisha fika,” Mkongwe alimwambia Kijakazi.

Walipolikaribia lile banda Kijakazi alisikia harufu aliyoizowea kwa miaka mingi; harufu ya kupuo la ng’ombe. Walipofikia lile banda la ng’ombe waliingia ndani, Mkongwe akiongoza njia.

“Pita; unaogopa nini? Unafikiri upo shambani kwa Fuad?”

Kijakazi hakusema kitu ila aliingia ndani ya banda lile na humo aliona mkururo wa ng’ombe waliojipanga. Alistaajabu kuona ng’ombe wengi walionona kama wale.

Ndani ya banda hilo walikuwamo wanawake watupu waliokuwa wakifanya kazi. Wote walikuwa wanashughulika wengine wakiwalisha ng’ombe majani na wengine wakisafisha sehemu mbali mbali za banda hilo. Walikuwa wakiingia na kutoka wala hapana aliyekuwa akimsemesha mwenzake kwa jinsi walivyoshughulika kwa kazi. Alistaajabu kuona usafi wa banda lile kwani banda hilo lilikuwa zuri na safi kuliko lile banda la ng’ombe shambani kwa Fuad. Mastaajabu yalimzidi na mara alianza kuuliza maswali:

“Mkongwe! Ng’ombe wote hawa wa nani?”

“Hawa ni ng’ombe wetu, wa shamba la ushirika.”

Waliendelea na ukaguzi wao na mara Kijakazi alivutiwa na ng’ombe mzuri, akauliza tena, “Na huyu je! Wa nani huyu?”

“Wote wetu hawa”.

Ukaguzi uliendelea na kila ng’ombe aliyemvutia Kijakazi basi yeye aliuliza nani mwenye ng’ombe huyo na jawabu kutoka kwa Mkongwe ilikuwa ni ile ile, “wetu, wa shamba la ushirika.”

“Shoga yangu, hebu niambie jina la kila ng’ombe,” Kijakazi alitaka kujua.

“Tazama juu ya kila kibao unachokiona mbele ya ng’ombe na hapo jina la ng’ombe huyo huandikwa,” Mkongwe alisema.

“Ah! Mwanangu, unanidhihaki? Mimi na kusoma ni wapi? Mimi najionea michoro tu lakini sielewi kitu cho chote. Kwani maandishi yote yale yalio juu ya vibao ni majina ya ng’ombe?” Kijakazi aliuliza.

Hapo tena Mkongwe alianza kumfahamisha Kijakazi kwa maldni, “Juu ya kila kibao unachokiona mbele ya ng’ombe basi huandikwa jina la ng’ombe huyo, umri wake, idadi ya chakula anachokula kila s’ku na idadi ya maziwa anayotoa”.

Kijakazi alitikisa kichwa kwa maajabu aliyoyaona. Baada ya kulikagua banda lile walikwenda nje upande wa pili na huko waliingia ndani ya banda la pili. Huko aliona vipi ng’ombe wanakamwa maziwa na wanawake waliokuwa wanashughulika kama wale aliowaona ndani ya banda la kwanza.

Mara Kijakazi alimwona msichana aliyekuwa amekazana na gari ia mkono analiburura na huku akipita akizoa mavi ya ng’ombe. Jambo hilo pia lilimshangaza.

“Ah, hata mavi ya ng’ombe humu huchukuliwa kwa gari?”

Mkongwe hakumjibu kitu Kijakazi kwani alielewa vizuri kwamba mengi atakayoyaooa shambani humo yatamshangaza na pindi akitaka kumjibu maswali yote atakayouliza basi itamfika kazi kubwa.

Kama ndani ya banda la kwanza, ndani ya banda hilo la pili walikuwamo ng’ombe wengi. Kijakazi alikwisha sahau yote aliyofahamishwa na Mkongwe na bila ya hata kufikiri aliuliza tena, “Na hawa je! Wa nani hawa?”

“Nimekwisba kukufahamisha zaidi ya mara kumi Kijakazi, hawa wote ni ng’ombe wa shamba la ushirika, wa kila mtu anayefanya kazi shambani humu!”

“Mkongwe mwanangu hayo unayoniambia hayawezi kuwa. Wewe lazima unanidanganya. Kila nikikuuliza wewe umeshika, ‘wa shamba la ushirika, wa shamba la ushirika’; mimi ziwezi kufahamu, haya lazima umeyabuni wewe Mkongwe.”

Kijakazi hakuweza kuamini aliyoambiwa na Mkongwe lakini Mkongwe hakuona ajabu hata kidogo kwani fikra za Kijakazi alizielewa vizuri. Hata hivyo, Mkongwe aliona m wajibu wake kumfahamisha Kijakazi kila kitu mpaka afahamu. Alimfahamisha juu ya shamba hilo la ushirika, mipango yake yote, na vipi watu wanaishi kijamaa shambani hapo.

Baada ya kuyatembelea mabanda yote ya ng’ombe, Kijakazi alionyesha amechoka na Mkongwe alimshauri waende wakapumzike chumbani kwake.

Wote kwa pamoja walikwenda mpaka kule kwenye vijumba vidogo, vizuri na kuingia ndani ya kimoja kati ya vijumba hivyo. Waliingia ndani ya chumba safi kabisa kilichopambwa vizuri. Madirishani mlifungwa vitambaa vizuri vya wavu vya rangi nyeupe; palikuwa na maua ndani ya kitungi kilichokuwa juu ya dirisha. Kitambaa kizuri kilichofumwa kilikuwa kimetandikwa juu ya meza iliyoko kati ya chumba hicho. Palikuwa na kitanda cha chuma kilichotandikwa shuka safi nyeupe. Pande zote mbili za chumba viliwekwa viti viwili vilivyotazamana na pembe nyingine ya chumba juu ya ukuta palitundikwa kioo cha kujitazamia.

“Nani anakaa humu? Nani analala juu ya kitanda hiki?” Kijakazi aliuliza.

Mkongwe al’fanya kama hakusikia nini Kijakazi amesema lakini mara Kijakazi aliuliza tena, “Je, sasa umekuwa kiziwi? Nakuuliza nani anakaa humu?”

“Mimi,” Mkongwe alijibu.

Baada ya kuingia tu, Mkongwe alikwenda mpaka kwenve rafu ndogo iliyokuwa chini ya dirisha na hapo ilikuwapo redio ndogo ambayo Mkongwe aliifungua. Mara tu baada ya kuifungua redio biyo muziki mororo ulienea chumbani humo.

“Hmmmm! Kama ya Bwana Fuad; na unajua kuifungua vile vile?” Kijakazi aliendelea na maswali yake yasiyokwisha.

Kijakazi alikaa juu ya kimoja kati ya viti vilivyokuwamo chumbani humo huku akisikiliza muzild na Mkongwe alikaa juu ya kitanda. Kijakazi alikuwa amechoka kweli na mara alimwomba Mkongwe, “Snoga roho imenikauka hebu nipe maji kidogo ninywe.”

Bila ya kuchelewa Mkongwe alichukua gilasi iliyokuwapo pale juu ya meza na kutoka nje na mara alirejea na gilasi hiyo ikiwa imejaa maji. Kijakazi aliipokea gilasi ile na kuyabugia maji yote kwa ghafia.

“Ahsante” alishukuru Kijakazi baada ya kumaliza yale maji.

Walizungumza kwa muda mfupi na mara saa iliyokuwa imetundikwa ukutani chumbani humo ilianza kugonga huku Kijakazi akihesabu migongo hiyo: “Tisa, kumi, kumi na moja: lo! Saa kumi na moja na mimi bado nipo hapa? Leo Bwana atanifanya nini sijui. Sijui amekwisha rejea mjini? Sikupata umri wangu kufanya mambo kama haya ya leo na yote umeyataka wewe Mkongwe.” Kijakazi alisema huku hofn imemjaa akiwa hajui litakalomfika atakapofika kwa Fuad.

Alitoka chumbani mle mbio bila hata kumuaga mwenyeji wake Mkongwe. Kutoka hapo hakusimama po pote moja kwa moja mpaka shambani kwa Fuad. Njiani alikazana kama mwendawazimu na alipofika tu alikimbilia kwenye banda la ng’ombe ambao siku ile alisahau kabisa kuwapa majani. Kwa bahati majani aliyoyang’oa jana yalibakia na bila ya kupoteza wakati alianza kuwapa majani ng’ombe wale waliokaa na njaa kutwa. Huku anawapa majani wale ng’ombe huku anawataka radhi kwa kuwaweka na njaa. Aliwabembeleza ng’ombe hao kama watoto wadogo.

Wakati alipokuwa akiwapa ng’ombe majani, Kijakazi alizungumza na moyo wake bila ya wasi wasi. Ng’ombe walipokuwa wakitafuna majani, Kijakazi alivuta kibao pembeni na kwa sauti ya chini alianza kuwahadithia ng’ombe wale kuhusu ile pepo ya ng’ombe aliyoiona katika shamba lile la kina Mkongwe ambalo alilitembelea siku ile. Alizungumza nao kama kwamba anazungumza na watu.

“Ama wenzenu wamestarehe,” Kijakazi alianza kusema, wanatunzwa na kuangaliwa kama watoto wachanga, wamenona na wanalishwa chakula kizuri. banda lao zuri, safi na limejaa mwangaza.”

Kijakazi alipoona wale ng’ombe wamekwisha maliza kula majani, aliondoka bandani humo na bila ya kujali kama Fuad amekwisha rudi au bado alikwenda zake chumbani kwake nyuma ya banda hilo na hakutoka tena mpaka siku ya pili.

Tokea siku ile alipolitembelea shamba lile la ushirika Kijakazi alikuiwa mara kwa mara akikaa kimya na kufikiri yale aliyoyaona shambani mle. Pia alikuwa analichunguza shamba la Fuad namna lilivyo siku hizi na alitambua kwa urahisi kwamba Fuad alikuwa halishughulikii tena shamba lile kama hapo zamani. Alikuwa kama mtu asiyekuwa na haja nalo; Mabanda ya ng’ombe na kuku yalikuwa yanavunjika bila ya kutengenezwa na yote haya hayakumfurahisha Kijakazi hata kidogo. Alikuwa bado m mtiifu katika kazi yake ijapokuwa imani ilikuwa ikipungua kila siku. Haukupita muda akang’amua kuwa utiifu wake, kama yale mabanda ya kuku na ng’ombe, ulikuwa hauna maana kwa Fuad

Fikra za Kijakazi zilikuwa zinazidi kubadilika. Alizidi kuona wazi kwamba maisha yake yote aliyapoteza pale kwa Fuad na kwamba jitihada yake yote pamoja na utiifu wake wote aliokuwa nao havikumletea mafanildo yo yote bali masumbufu na matusi. Alizidi kuamini kwamba s’ku zote alikuwa akijidanganya na ukweli ni kwamba Fuad hauthamini hata kidogo utiifu na unyenyekevu aliokuwa nao kwake.

Ilikuwa ni wakati wa jioni, Kijakazi alipokuwa anashughulika na kazi yake ya kawaida ya kuwapa majani ng’ombe. Mara lilimjia machoni shamba alilolitembelea la akina Mkongwe. Aliwacha kazi yake na kuvuta kile kibao chake pembeni na kukaa juu ya kibao hicho. Alikaa hapo huku akiwa ameshika tama kama mtu aliyefikwa na msiba.

“Hivyo watu wale ambao nilikuwa siwajui na nikiwachukia bure bila ya sababu yo yote wameweza kufanya kitu kikawa kitu? Wameweza kufanya mambo ya ajabu kama yale nilivyoyaona? Wameweza kujenga mabanda mazuri ya ng’ombe kama yale, mabanda yanawafurahisha ng’ombe na binadamu vile vile!”

Baada ya Kijakazi kujiuliza maswali yote yale, kidogo kidogo alianza kuona mwanga.

“Ahaa! Ndiyo sababu siku zile nilikuwa nildmsikia Bwana Fuad mara kwa mara akitukana na kuupinga huu mpango wa mashamba ya ushirika alionieleza Mkongwe! Lakini kweli, Fuad ana haki ya kupinga jambo kama lile. Tajiri yo yote yule lazima atalipinga jambo kama lile. Maana vipi mtu tajiri kama Bwana Fuad ataweza kuchanganyika na watu kama akina Mkongwe, watu ambao hapo zamani alikuwa akiwatuma kama alivyotaka, na kufanya nao kazi pamoja.

“Bila shaka hata wakaweza kufanya yale lazima watu wale wana nguvu kuliko Bwana Fuad. Lakini nguvu hizi sijui zinatokana na nani hasa au sijui nd’o ile serikali ya kimapinduzi, aliyoniambia Umari?”

Wakati Kijakazi alipokuwa amezama katika nkra hizi akijiuliza na kujijibu mwenyewe alishituliwa na sauti ya Fuad aliyekuwa akip’ga makelele, “Kijakazi! We Kijakazi! We Kijakazi we! Uko wapi, njoo huku haraka”.

Kijakazi aliyasahau yote aliyokuwa akiyafikiri na aliruka kutoka kwenye kile kibao alichokuwa amekalia na kupita mbio kati kati ya kundi la ng’ombe waliokuwa wakila majani na kukimbilia kule alipokuwa akiitwa.

Alikwenda mbio nyumbani kwa Fuad huku aldpangusa mikono yake kwenye kanzu aliyokuwa ameivaa na mara alijiona amesimama mbele ya mlango wa chumba cha Fuad.

Chumbani mle kulikuwa kumejaa moshi na vipande vya sigareti vilikuwa vimetupwa huko na huko. Harufu ya ulevi mkali ilisikika mpaka nje ya chumba. Ulevi mwingine ulikuwa umemwagika juu ya meza gilasi zilikuwa zimetawanyika katika kila pembe ya cbumba. Ilionyesha wazi kwamba pale palikuwa na wageni waliokuwa wakilewa lakini Kijakazi hakuwaona wageni hao wala hakuwa na habari kwamba Fuad alikuwa na wageni siku ile.

“Saa nzima sasa nakwita mbwa we! Ulikuwa wapi wakati wote huu?” Fuad alisema kwa sauti ya hamaki huku akiwa amelewa chopi.

Bila ya kufikiri Kijakazi alijibu, Tafadhali usiniite mbwa. Mimi si mbwa, lu binaadamu kama wewe. Kwanza sikuchelewa kwani nimekuja mara tu baada ya kuniita tena nimekuja haraka. Huko nilikokuwa nilikuwa na kazi nyingine na wewe unajua vizuri kama mimi n’na mikono miwili tu ya kufanya kazi zote ndani ya nyumba hii”

“Wacha maneno mengi! Njoo univue viatu!” Fuad alimwamuru Kijakazi huku amejitawanya juu ya kiti na sigareti yake mdomoni.

Kijakazi ambaye alikuwa amekasirika alizizuia hamaki zake na bila ya kuchelewa alipiga magoti chini ya miguu ya Fuad na kuanza kumfungua nyuzi za viatu.

Wakati alipokuwa akimvua viatu Fuad alianza tena kumtolea maneno Kijakazi na kumsukumia ule mguu aliokuwa akiufungua uzi kiatu. Kijakazi aliwahi kuruka upande wa pili na teke hilo halikumpata.

“Fanya haraka na wacha kunipotezea wakati wangul” Fuad alipiga kelele kwa sauti yake ya kilevi.

Kijakazi uso ulimbadilika na mara hii hakuweza kujizuia tena.

“Unaonaje ukavua mwenyewe viatu ikiwa mimi nakupotezea wakati?” alisema Kijakazi.

Maneno haya yalimshitua Fuad na uso ulimwiva kama mtu aliyepigwa kofi kubwa.

“Unasema nini? Leo wewe unakataa kutii amri yangu” Fuad alimkaripia Kijakazi.

Kijakazi alisimama na kujivuta pembeni akakaa kimya kwa muda kidogo huku akimtazama Fuad usoni na mara alianza kumhutubia “Sikiliza Fuad, mimi nitakufanyia kila utakalo, nitatumika kila namna ya utumwa ndani ya nyumba hii lakini sitopiga magoti tena kukuvua v’atu. Nimcchoka, nimechoka roho yangu na utumwa huu usiokuwa na malipo wala hisani; wewe huna haya wala hujui vibaya, huoa heshima na wala sijui unajiona nani,” Kwa hasira kubwa Kijakazi alimwambia Fuad ikiwa ndiyo mara yake ya kwanza kumkata jina. yaani kumwita jina. lake bila ya kutanguliza ‘bwana’.

Fuad alinyanyuka juu ya kiti alichokuwa amekalia huku akijizuiwa asije akaanguka kwa ajili ya pombe nyingi aliyokunywa.

“Ama leo Kijakazi umefurutu ada! Wewe leo unathubutu kuvunja amri yangu na kunieleza maneno kama hayo? Hujapata hata siku moja kufanya utovu wa adabu kama hii leo! Leo ng’ombe wewe unathubutu kuniasi?” Fuad alipiga makelele huku akiwa amehamaki hamaki zilizochanganyika na nishai za ulevi.

“Mimi nitapiga magoti mbele ya kila ng’ombe ndani ya banda lakini kaa ukielewa kwamba numi sitopiga magoti tena mbele yako!” alisema Kijakazi huku midomo inamcheza kwa hasira zilivyomzidi.

Fuad alimsogelea Kijakazi huku akionyesha kidole chake mlangoni, “Toka! Toka hapa! Niondokee mbele ya macho yangu! Funga virago vyako vyote na utoke ndani ya nyumba yangu utafute pahala uende!” Fuad alisema kwa makelele.

Leo Kijakazi aliazimia kweli na makelele ya Fuad hayakumshitua hata kidogo. Alisimama pale pale, moyo wake baridi isipokuwa ule wingi wa hamaki alizokuwa nazo. Aliona hii ndiyo fursa ya pekee ya kumweleza Fuad yote aliyokuwa nayo moyoni mwake kwa muda wote ambao alikuwa akimtumikia. Lakini mara Kijakazi alibadili fikra zake na kumlani shetani. Alijaribu kuzizuia hamaki zake na kwa sauti ya chini, kama ile ya mama anayemwasa mwanawe, Kijakazi alisema, “Sikiliza. Fuad, mimi najua kwamba wewe ni mtu mzuri lakini mimi katu sitopiga magoti kukuvua wewe viatu.”

Fuad alirejea kukaa juu ya kiti na kujaribu kufungua fundo la uzi wa kiatu bila ya kuweza. Mara aliinua uso wake na kumtazama Kijakazi huku akimfyonya.

“Kiumbe usiyekuwa na fadhila we! Toka hapa na nenda ko kote unakotaka, lakini n’nakuhakikishia kwamba lazima utakuja juta siku za mbele! Zaidi ya miaka hamsini sasa umekuwa, shambani hapa pamoja na sisi, mvua, jua, tuko pamoja hapa, shida, raba almuradi tuko pamoja. Leo hii unata...”

Kabla ya Fuad hajamaliza kusema Kijakazi alimkatiza maneno yake na kusema. “Mimi najua shida tu, raha unaijua wewe peke yako!”

Fuad aliona leo kweli imedhihiri na Kijakazi si wa kuchezewa tena. Nishai za ulevi zilimruka na kuanza kuja matao ya chini. Alijua kwamba, kwa namna yo yote ile yeye bado anamhitaji Kijakazi.

“Sikiliza Kijakazi. Wewe ndiye uliyenilea, ulikuwa nkinibeba; ukinifanyia hadithi na ukinibembeleza kwa nyimbo nzuri, leo yote Kijakazi umeyasahau hayo?”

“Mimi sikusahau wala sitosahau maisha yangu; wewe ndiye uliyesahau. Wewe hivi sasa unajidai kunilazia minu lakini mimi nishaelewa kwa n’ni unafanya hivyo. Fuad, mimi nimekulea tokea wewe mchanga huwezi kwenda lakini mara tu baada ya kupata miguu yako umeanza kunitesa mfano wa mnyama,’’ Kijakazi alisema huku amesimama katika pembe ya chumba mikono yake ameikunja.

Fuad alielewa vizuri kwamba pindi Kijakazi akiondoka shambani hapo basi atabakia peke yake, na bila ya mtumishi asingejifaa kitu. Mara moja, aliona haja ya kukubali kauli yake mbele ya Kijakazi, akazungumza naye vizuri, kwa woga, kwani bila ya hivyo angeondoka na kumwacha asipate mtu wa kumtuma.

“Haya basi, yaliyopita yamepita,” Fuad alianza kusema kwa sauti ya upole. “Mimi nilikuwa nikikupigia makelele baadhi ya wakati tu lakini hii ni tabia yangu na n’nafikiri unaweza kun’elewa kwa vile umeshaishi na mimi siku nyingi. Kijakazi wewe ni kama mzee wangu na ndiyo maana nilipoumwa na mguu nikakuchagua wewe uje uniuguze.

“Na nilifanya hivyo kwa sababu mimi nakuamini wewe kuliko wote waliowahi kufanya kazi hapa. Nasikitika sana kuona hii leo unataka kunigeukia na kutaka kuliwacha shamba lililokulea. Kijakazi kaa ukijua kwamba kitovu chako kimezikwa hapa na n’naamini kwamba utaendelea kuwa na imani kwangu kama ulivyokuwa wakati wote ulioishi na mimi, usiwe kama wale wasiokuwa na fadhila kama kina Mkongwe na Mariyam.”

Fuad alijaribu kama awezavyo kumpiga Kijakazi porojo la kumpoza na baada ya kumaliza Kijakazi lijibu, “Mimi sikimbii wala sina haja ya kuondoka hapa isipokuwa wewe ndiye unayenifukuza. Mimi sitoondoka hapa; nitamaliza maisha yangu hapa hapa. Nimeshakuwa kizee na n’na hakika hapana atakayejali kuhangaika na mimi.”

Wakati wa mazungumzo hayo ile hofu ya kawaida anayokuwa nayo Kijakazi wakati anapozungumza na Fuad ilimtoka kabisa na al’kuwa akizungumza kwa uhuru bila ya wasi wasi. Alijihakikishia kwamba Fuad hatoweza tena kumfanya kitu cho chote. Baada ya kujihakikishia hivyo, Kiiakazi aliona huo ndio wakati wa kusema au kufanya anavyotaka. Alifildri mara mbili nini la kufanya na mara yalianza kumtoka, “Fuad, mimi nimekutumikia siku ny’ngi, kwa muda mrefu. siyo mrefu tu, bali maisha yangu yote. Katika maisha yangu hayo hakuna jambo nililolithamini kuliko utiifu wangu kwako wewe. Juu ya yote haya yangu kutoka kwako m matusi, mateke na utovu wa adabu. Lakini leo Fuad kwa mara ya kwanza mimi nataka kukuomba jambo moja tu na natumaini utanikubalia. Euad mimi nimechoka sana miguu yangu yote inatonesha, hebu nakuomba unikande miguu.”

Fuad uso ulimsawijika kusikia maneno kama yale kutoka mdomoni mwa Kijakazi. Hakuweza kufikiria kwamba hata siku moja Kijakazi ataweza kumwambia maneno kama yale. Alitaka kuhamaki lakini ilimlazimu kujizuia kwani hakutaka kumwonesha Kijakazi kama maneno yale yamemkcra. Alijidai kutoa kicheko cha kinafiki kilichochanganyika na sura yake ya kikatili na hapo alimwambia Kijakazi. “Kwa nini nisikukande miguu yako na wewe ni mtu mzima na umechoka.”

Ijapokuwa Fuad alionyesha kuwa tayari kwake kumkanda miguu Kijakazi, lakini hakuamini kabisa kwamba Kijakazi atathubutu kninyosha miguu yake michafu mbele yake. Aliona labda Kijakazi yumo katika kufanya masihara lakini kwa Kijakazi hua ulikuwa si wakati wa masihara tena bali ni wakati wa kweli tupu. Fuad alijaribu kumlaghai tena kwa maneno mazuri na kumwambia, “Sikiliza Kijakazi, mimi na wewe ni lazima kusaidiana, wewe unisaidie na mimi nikusaidie wcwe. Nakuona umesimama kwa muda mrefu; karibu ukae juu ya kiti upumzike kidogo.”

Kwa mara ya kwanza Fuad alimkaribisha Kijakazi kukaa juu ya kiti chumbani kwake kiti ambacho umri wake wote aliofanya kazi nyumba ile hakuwahi kukikalia. Alionyesha mkono wake kwenye kile kiti na kujidai kumkaribisha Kijakazi kwa heshima.

Kijakazi hakuyafikiria haya. Hakuyaamini macho yake alipomwona Fuad anamkaribisha kukaa juu ya kiti kile. Alifikiri labda Fuad yumo katika kumjaribu ikiwa atathubutu kuweka matako yake juu ya kiti kile. Laldhl hata hivyo, Kijakazi hakujali kitu na bila ya wasi wasi wo wote alikaa juu ya kiti, akanyosha miguu yake iliyochakaa kwa kweoda.

“Haya nikande, mwanangu,” Kijakazi alimwomba Fuad.

Ama hii ilikuwa ni miujiza mikubwa kwa Fuad. Kijakazi mpumbavu, mjinga kuliko watumishi wote waliowahi kufanya kazi kwa Fuad, leo amethubutu kukalia kiti ndani ya chumba cha Fuad. Lakini ukweli ni kwamba amekwisha, hana lake jambo. Kijakazi angeliweza kumchezea kama anavyotaka pindi ingelikuwa anaelewa vizuri hali ya mambo ilivyo.

Fuad kwa upande wake aliweza kuelewa vizuri vipi fikra za Kijakazi zimebadilika na alihakikisha kwamba bila ya shaka yo yote Kijakazi lazima amekutana na Mkongwe na kumtia maneno. Kwa sababu hii Fuad alitia hofu asije akamfanya kitu Kijakazi halafu likaja likamzukia baa jingine, kwa hivyo, alijidai kama mtu asiyejali kitu kwa yale aliyoyafanya Kijakazi. Maisha yake yote Kijakazi hakuwahi kukalia kiti kama kile. Alijiona kama aliyekalia kiti cha enzi. Aliinyosha miguu yake michafu bila ya wasi wasi akimngojea Fuad aanze kumkanda.

Alipoinyosha miguu hiyo, Fuad aliitazama kwa ghafla na kwa mastaajabu yake aliuliza, “He! Mbona miguu yako iko hivyo Kijakazi?”

“Vipi?”

“Hivyo ilivyo? Kwa nini ukaiwacha ikaharibika namna hiyo? Kwa nini ulikuwa huvai viatu?”

Miguu ya Kijakazi ilikuwa imechakaa kweli. Ilikuwa imeng’ang’anaa na kujaa masuguru. Ilionekana mfano wa matofali madogo ya saruji Kwa hakika miguu hiyo ilikuwa ni sura ya kushangaza na kushitua.

“Kwani Fuad hujapata kuiona miguu yangu?” Kijakazi alimwuliza Fuad huku akimtazama usoni moja kwa moja. “Unaniuliza habari ya viatu unafildri kama hukunipa wewe mimi viatu nitavipata wapi? Wewe ki...” Kijakazi alitaka kuendelea lakini Fuad alingilia kati.

“Basi ungeliniambia tu mimi ningelikupa pesa ukanunua viatu! Kwa nini usiniambie? Lakini haidhuru. Nitakutafutia jozi moja ya viatu vikuukuu na nafikiri vitakufaa.”

“Mangapi nimekwambia Fuad, na hakuna hata moja ulilonitekelezea? Nimekwambia mambo chungu nzima lakini kila nilipokwambia kitu ulikuwa unajitia pambani na kufanya kama ulikuwa husikii nakwambia nini.”

Fuad alibakia kimya, uso chini, akijitia kuona haya za uwongo, hana la kusema.

“Hebu iangalie miguu yangu namna ilivyo, unafikiri miguu ya binadamu kweli inakuwa kama hivi?” Kijakazi aliendelea kumsumbua Fuad.

Fuad alikenyua meno na kujidai kucheka na mara alisema, “Itanibidi niseme kwambaaa...” aliwaza kidogo neno la kulisema. “Itanibidi niseme kwamba umeiharibu miguu yako Kijakazi?”

Hapo Kijakazi zilimpanda, tena zilimpanda kweli na upole wote ukamwisha. Alianza kufoka kwa sauti ya hamaki, “Nimeiharibu? Ama wewe kweli si mtu! Unathubutu ikufungua mdomo wako na kusema kwamba mimi ndiye niliyeiharibu m’guu yangu? Wewe ndiye uliyeiharibu miguu hii! Hii ni kazi ya kwako iliyoifanya miguu hii ikawa hivi! Hii ndiyo zawadi niliyoipata kutoka kwako baada ya kufanya kazi maisha yangu yote!”

Kijakazi alikuwa amekasirika sana, midomo inamcheza kwa hamaki zilivyomzidi, siku nyingi Kijakazi hakupata kuhamaki. Maisha yake ilikuwa ni kuhamakiwa yeye tu na hamaki alizokuwa nazo wakati huo ilikuwa m mkusanyiko wa hamaki zake za siku nyingi. Hakujali alikuwa anasema na nani na yalikuwa yanamtoka tu yote yaliyokuwa moyoni mwake kwa siku nyingi.

“Sikiliza Fuad! Nakwambia wazi, baada ya leo - nakwambia tena - baada ya leo, sitokubali kukutumikia utumwa wa namna yoyote! Mimi nimejichokea! Maisha yangu nakutumikia wewe na sasa lazima unifikirie kwamba mimi nimeshakuwa mtu mzima na wakati umefika sasa nijipumzishe! Hiyo kazi ya kuvuliwa viatu na kaai nyingine zote sasa utafanya mwenyewe.”

Kijakazi alinyanyuka kwa hasira pale juu ya kiti alipokuwa amekaa na kuelekea mlangoni.

“Sikiliza wewe! Mimi nimekwisha kuelewa wewe Baafikiri nini lakini mimi nakwambia kwamba k’’la unalofikiri hivi sasa basi jua kwamba unajidanganya nafsi yako. Mimi nimekwisha jua zamani kwamba wewe ushakutana na Mkongwe kakutia maneno. Lakini mimi nilikuwa nakutazama tu akili yakol Nafikiri keshakudanganya kuhusu hilo shamba lao la ushirika lakini unajua nani mkubwa huko?” Fuad aliuliza kwa hamaki, “unajua nani mkubwa huko?” Fuad aliuliza tena, “laiti kama ungelijua basi usingelikubali kudanganywa akili yako! Mimi nakwambia basi, ikiwa hujui, hilo shamba la ushirika la kina Mkongwe pia liko chini yangu mimi; mimi ndiye mkubwa huko. Ninalolisema huko lazima liwe kwani wewe Kijakazi hujui mimi nani? Hujui kama mimi ndiye Fuad. Fuad bin Malik mtoto wa Malik bin Khalfan? Basi bora uweke akili yako. sawa na usikubali kusikiliza maneno ya uwongo ya hao wanaokudanganya,” Fuad aliyasema hayo kwa kujigamba huku amejitawanya juu ya kiti akitaka kumtisha Kijakazi.

“Mwongo! Mnafiki! Wewe sasa huna chako wala huna lako!” Kijakazi alisema kwa sauti kubwa.

“Unasemaje? Wewe unathubutu kuniita mimi mwongo, kalb wel Ngoja basi, sasa hivi nitakuonyesha, nyama we usiyekuwa na fadhila!” Fuad alipiga kelele na kuinuka juu ya kiti akielekea ukumbini kuchukua fimbo.

Hapo Kijakazi hakutaka kusubiri tena kwani aliona Fuad amekasirika kweli na angeliweza kumfanya kitu cho chote kwa namna alivyokasirika. Alitoka nje mbio.

Fuad alipotoka ukumbini kwake na fimbo mkononi hakumkuta Kijakazi na kwa hamaki alizokuwa nazo alivuta chupa ya wiski na kuvuta gilasi moja katika gilasi zilotawanyika ukumbini pale. Akamimina nusu gilasi ya wiski hiyo na kuibugia yote mara moja. Alichomoa sigara moja kutoka kwenye pakiti na kuiwasba huku akikaa juu ya kiti anahema kwa hamaki.

Kijakazi alikimbia mbio kuelekea kwa Mkongwe. Mbio alizokwenda haziwezi kuelezeka kwa maneno, alikimbia utafikiri a mtu aliyekuwa mzee, na mabonde yote aliyoyapita huku akipepesuka siku ile aliyofuatana na Mkongwe hakuyaona wakati ule. Wakati alipokuwa akikimbia fikra nanma kwa namna zilikuwa zikimwenda kichwani. Maneno ya Fuad kwamba hata huko kweoye shamba la ushirika yeye ndiye mkubwa yalimkaa kichwani na alidhamiria akifika tu huko kwa Mkongwe basi amwambie Mkongwe, afanye kila njia Fuad afukuzwe katika ushirika huo. Aliwaza kwamba ikiwa Fuad ni mkubwa huko tabia yake itakuwa ile ile na atawafukuza wafanyakazi wote wa sbamba hilo. Aliyapanga kichwani yote ambayo alitaka kumwambia Mkongwe. Hakusimama pahali po pote mpaka alipofika pale kwenye lile shamba la ushirika na alipofika tu shambani hapo akaanza kuitafuta ile nyumba ya Mkongwe. Alisimama kati ya uwanja wa shamba hilo akifikiri apite wapi ili aweze kufika huko. Uwanjani, hapakuwa na mtu ye yote ambaye angeliweza kumwuliza.

Wakati alipokuwa amesimama uwanjani hapo akiangaza huku na huku alitokea mtu mmoja nyuma yake. AIikuwa kijana aliyeonyesha mwenye siha, amevaa suruali ndefu rangi ya kibuluu na shati jeupe, viatu virefu vya mpira vilivyomfika mpaka magotini na alichomekea ile suruali aliyovaa ndani ya viatu hivyo. Alikuwa amevaa kofia kubwa ya uldli. Kijakazi alimwangalia kijana huyo kwa macho ya kustaajabu na kabla hakuwahi kusema kitu, yule kijana alimwuliza Kijakazi, “Je mama, unamtafuta mtu?”

“Ndiyo, bwana namtafuta Mkongwe!”

Kijakazi alikuwa amechoka sana na yule kijana alibaini jambo bilo, alikuwa anayumba kama mpopoo unapopigwa na upepo.

“Unamtafuta Mkongwe siyo? Mkongwe utaweza kumwona kule kwenye mabanda ya ng’ombe”, yule kijana alimweleza akionyesha kidole upande wa yale mabanda ya ng’ombe. “Kwani wewe ni mgeni hapa?” yule kijana alimwuliza tena Kijakazi.

“La, mimi si mgeni hapa! Ni mzaliwa katika eneo bili la Koani lakini nilikuwa sitembei.”

“Wewe ni nani?” AIiuliza yule kijana.

“Mimi naitwa Kijakazi Nafanya kazi shambani kwa Fuad”.

“Aha!” yule kijana alitikisa kichwa kwani kila mtu katika shamba hilo alikuwa anazijua hadithi za Fuad. “Mimi naitwa Machano.”

Machano pale pale alimpa mkono Kijakazi na kumsalimu.

Kijakazi alikaribia kuzimia kwa ajabu aliyoiona kwani heshima aliyopewa na Machano hakuwahi kupewa na mtu ye yote yule. Hakumbuki hata siku moja Kijakazi kusalimiana na mtu akampa mkono.

“Twende basi nikupeleke aliko Mkongwe,” Machano alimshauri Kijakazi.

‘Twende, mwanangu!”

Walifuatana pamoja Machano mbele Kijakazi nyuma na walipokuwa njiani Kijakazi alianza kuboboka, “Ati anasema nyinyi wajinga! Ati nyinyi wapumbavu!”

Machano aligeuka nyuma kwa ghafla na kumtazama Kijakazi kwani hakuelewa alikuwa akisema nini. “Unasema na mimi?” aliuliza.

“Ehe!” Kijakazi alijibu.

“Unakusudia kunambia kitu gani?” Machano aliuliza tena.

“Ah, balaa tu!”

“Wacha sa? Mbona unanitisha; kuna balaa gani tena?” aliuliza Machano.

Machano aliingiliwa na hamu kubwa ya kutaka kumsikiliza Kijakazi kwani aliweza kuhisi kwamba bibi huyo alikuwa na tatizo kubwa na badala ya kumpeleka kwa Mkongwe alimchukua mpaka upande wa pili wa kiwanja na kukaa naye juu ya bao moja lililokuwa chini ya mchungwa

“Kaa kitako hapa, Bibi, na unieleze hilo balaa unalolisema,” Machano alimwambia Kijakazi.

Kijakazi alionyesha kama mtu aliyetahayari na mara alimwambia Machano, “Mimi si Bibi; mimi ni Kijakazi tu.”

“Haya basi ukipenda nitakwita Kijakazi. Nieleze hilo balaa!”

Mara tu baada ya kukaa juu ya bao Kijakazi alianza kumweleza Machano hadithi za Fuad. Kwa hamu kubwa aliyokuwa nayo. Kijakazi hakujua pa kuanzia.

Alianza kuhadithia kitu na kabla hajamaliza alielezea kitu kingine. Kwa fikra zake, Kijakazi alifikiri labda Machano atashituka kwa hadithi zake na kuwaita watu wote waje wamsikilize, lakini badala yake Machano alinyanyuka taratibu pale juu ya bao huku akimtazama Kijakazi kwa kumwonea huruma na kumwambia, “Sikiliza Kijakazi, kuhusu habari kama hizo itakubidi kuonana na mwenyekiti wa shamba la ushirika.”

“Ala! Mimi nikifildri wewe ndiye mkubwa hapa?”

“La, mimi sihusiki na habari hizo. Mimi ni msaidizi katika idara ya upandaji wa mazao katika Bhamba hili.”

Kijakazi alikasirika na hapo alianza kumtolea maneno Machano kwa kukataa kumsikiliza hadithi zake, “Haikuhusu wewe habari hizi? Habari hizi zinakuhusuni nyote! Upandaji wa mazao, upandaji wa mazao, yatakuleteeni faida gani hayo mazao mnayotaka kupanda na nyinyi m’mempa ukubwa Fuad shambani hapa! Atakuharibieni kila kitu! Atakufukuzeni nyote kazini!”

‘‘Nani aliyekwambia kama sisi tumempa ukubwa huyo Fuad?” Machano aliuliza macho ameyatumbua kwa mastaajabu.

“Mwenyewe anasema kama yeye ndiye mkubwa hapa!”

Machano alimtazama Kijakazi machoni na kucheka. “Sikiliza mama, kama nilivyokwambia mimi habari hizi hazinihusu na hivi sasa n’na haraka, mana’ake hivi sasa tuko katika chumba cha majaribio kwani tunatafuta njia za kuweza kupanda mpunga mara mbili katika mwaka shambani hapa, lakini subiri hapo hapo. sasa hivi nitakuitia mwenye kiti na yeye atakuja kukusikiliza maelezo yako.” Machano aliendelea.

Hapo Machano alimwacha Kijakazi amekaa juu ya bao lile peke yake na yeye aliongoza moja kwa moja mpaka kwenye ofisi ya mwenyekiti.

Kijakazi alibakia pale juu ya bao na alifikiri labda Machano amempuuza na kumwona mpumbavu. Alihisi labda habari alizokuwa nazo si muhimu au labda mwenyekiti vile vile hatokuwa na wakati wa kumsikiliza. Alihisi labda atamwona mpumbavu au labda kizee kijienda wazimu tu. Zilimjia fikra kila namna na mwisbo zilimjia fikra za kuondoka na kwenda zake po pote pale lakini siyo kwa Fuad tena. Kabla hajaondoka alisikia kelele kubwa juu ya kichwa chake.

“Tafadhali sikilizeni! Tafadhali sikilizeni! MwenyeIdti anaitwa uwanjani chini ya mchungwa kuna mgeni wake!”

Ilikuwa ni sauti iliyotoka kwenye bomba la kupazla sauti lililofungwa kwenye nguzo nyuma ya mchungwa.

Kijakazi alishituka na kutaka kukimbia lakini baadaye alibaini kwamba kelele zile alizozisikia zilikuwa za kumwita mwenyekiti ili kuja kuonana naye. Haya yalimpa nguvu na alirejea pale pale juu ya bao.

Kwa muda mrefu Kijakazi alikaa pale juu ya bao bila ya kuja mtu ye yote. IBkuwa wakati wa jioni, alasiri imo katika kupotea na magharibi inataka kuingia. Upepo ulikuwa mzuri na Kijakazi alipandisha miguu yake juu ya bao na kupumzika kwa kituo.

Alijinyosha mgongo wake uliokuwa umechoka kwa mbio alizokwenda na hapo tena, bila ya mwenyewe kukusudia, alianza kusinzia. Alipokuwa aldsinzia kwa ghafla alimwona mtu amemsimamia mbele yake. Alikuwa kijana mrefu na shati alilovaa lilikuwa limefunguliwa vifungo kifuani; alionyesha kama mtu aliyeacha kazi muhimu. Kijakazi alijihisi kama yumo katika ndoto lakini alipofungua macho yake mara ya pili alibaini kwamba alikuwa haoti bali yupo mtu kweli mbele yake amemsimamia.

Kijakazi alijikusanya kusanya na kusimama aldjua kwamba huyo ndiye yule mwenyekiti aliyekuwa akimngojea. Kijakazi alimtazama na alimwona kama mtu aliyemwelewa lakini hajamwona siku nyingi. Alikuwa ni Vuai na baada ya kumtazama kwa kumchungua Kijakazi aliweza kumtambua. Alipigwa na mshangao kumwona Vuai kuwa ndiye mwenyekiti wa shamba lile la ushirika kwani Kijakazi alimwelewa Vuai vizuri wakati walipokuwa wakifanya kazi pamoja kwa Fuad.

Kijakazi anakumbuka vizuri ile siku Vuai alipofukuzwa shambani kwa Fuad na yeye alikuwa m mmoja katika waliomwona Vuai mpumbavu na kumlaumu sana kwa aliyofanya hata ikabidi afukuzwe na Fuad.

Vuai ndiye aliyestaajabu zaidi kumwona Kijakazi kuwa ndiye mtu aliyetaka kuonana naye. Vuai anamwelewa Kijakazi vizuri na anazikumbuka yamini zake alizokuwa akila na ahadi alizokuwa akitoa kuwa mtiifu kwa Fuad rapaka kufa kwake. Kwa jinsi alivyostaajabu, baada ya kumwona Kijakazi tu Vuai hakuweza kujizuia. na kwa kustaajabu alisema, “Ohoo! Kijakazi! Sijatarajia hata kidogo kukuta hapa! Je wewe ndiye mtu unayetaka kuniona?”

“Ndiyo.”

Vuai alimpa mkono Kijakazi kwa furaha na kumwuliza “Unaweza kunitambua?”

“Naweza.”

“Wapi?”

“Mimi najua vizuri lakini siku nyingi tumepoteana. Wewe si Vuai tuliyekuwa tukifanya kazi pamoja kwa Puad?” Kijakazi aliuliza.

“Khassa!” Vuai alijibu “Sasa kumezidi nini tena, Kijakazi? Jua karibu litakuchwa na wewe uko hapa. Je, umekuja kutueleza habari za Fuad?” Vuai aliendelea.

“Kama ulivyoweza kukisia,” Kijakazi alijibu mbiyo mbiyo, “hayo ndiye yaliyonileta hapa.”

“Kwani wewe bado uko kwa Fuad tu?” Vuai aliuliza.

“Hivi sasa natokea kwake lakini sidhani kama nitarejea tena.”

Vuai ambaye alikuwa amesimama wakati wote aliokuwa akizungumza na Kijakazi alikaa pale juu ya bao na kuanza kumhoji Kijakazi.

“Ehe! Nini anasema Fuad? Amekutuma cho chote kwetu?”

Kijakazi alikuwa na hamu kubwa ya kutaka kumwelezea Vuai habari zote za Fuad na hamu hiyo ilimfanya kubabaika katika aliyotaka kuyasema. Hakujua aanzie wapi na mara alianza kupiga makelele, “Mbaya! Mbaya sanal”

“Mimi najua,” Vuai alimjibu Kijakazi huku akimpigapiga bega.

“Wewe Vuai unavielewa vizuri vitimbwi vya mtoto yule na juu ya hivyo nyinyi, m’mekwenda kumpa ukubwa katika shamba lenu! Unajua vizuri kama Fuad anatuma kitumwa na anapokupa amri lazima uitekeleze hapo hapo! Anapotaka jambo lazima liwe kama kudra na mwanadamu! Akisema umvue viatu basi lazima umvue hapo hapo na ukichelewa kidogo tu basi mara anakupopoa kwa mateke! Yeye hakupendeni, anakuchukieni na kukudharauni! Anasema hamjui kitu! Wajinga, wapumbavul”

Kijakazi alitoa hadithi ndefu kuhusu ubaya wa Fuad. Alisahau kabisa kama Vuai alikuwa ni mmoja katika wale wal’oteswa kitumwa na Fuad wakati alipokuwa akifanyakazi shambani kwake. Mara alihadithia siku alizovulishwa viatu, mara alihadithia siku alizofukuzwa chumbani... almuradi hakuna alilolibakisha.

Vuai alinyamaza kimya buku akimsikiliza Kijakazi kwani alielewa vizuri kwamba Kijakazi alikuwa na joto la moyo na alikuwa na mengi ya kusema kuhusu mateso ya Fuad. Aliona ni jambo la busara kumwacha Kijakazi atoe joto la roho alilokuwa nalo ijapokuwa yeye Vuai mwenyewe alimwelewa vizuri Fuad.

Vuai alimkamata bega Kijakazi taratibu huku akitikisa kichwa na kusema “Kwanza nani aliyekwambia kama Fuad ndiye mkubwa hapa?”

“Ameniambia mwenyewel” Kwa makelele Kijakazi alijibu.

“Hayo si kweli, alikuwa anakudanganya tu labda kwa madhumuni ya kutaka kukutisha.”

“Hivyo yeye si mkubwa hapa? Hivyo alikuwa anajigamba tu?” Kijakazi aliuliza.

Kijakazi alipigwa na mshangao na alitulia kimya huku amemkodolea macho Vuai. Vuai naye alinyamaza kimya vile vile na palikuwa na kimya cha muda mfupi baina yao mpaka Vuai alipokivunja kimya hicho.

“Wacha ukubwa, bata akitaka kuwa mwanachama wa kawaida tu shambani hapa basi hatutomruhusu Fuad kufanya hivyo kwani yeye alivyokuwa na fikra za kibwana shamba hataweza kufanya kazi hapa kwa moyo thabiti. lazima atataka kupitisha vitendo vya uharibifu.”

“Kweli, kweli tupu hayo unayoyasema!” Alisema Kijakazi.

Vuai alikaa kimya buku akimtazama Kijakazi usoni. Zilimjia huruma za dhati kwa namna alivyomwona Kijakazi amechakazwa kwa kazi ya kitumwa ya muda mrefu. Wakati Vuai alipokuwa akimtazama Kijakazi fikra zake zilipotea na alianza kuwaza siku ambazo yeye mwenyewe alifanya kazi shambani kwa Fuad. Aliyakumbuka mateso waliyokuwa wakiteswa, jinsi walivyokuwa wakitukanwa. Na mara akakumbuka siku ile Fuad aliyotaka kumkamata Mkongwe kwa nguvu na kumwingilia kibandani kwake. Mara fikra bizi zilimpotea na kumjia fikra za siku ile ambayo Fuad alimkuta njiani anarejea mkutanoni huko Kijangwani... Alipokuwa katika fikra akizikumbuka siku za mateso, alisahau kabisa kama pale alipo alikuwa amekaa na mtu aliyekuwa akizungumza naye lakini kwa ghafla alishtuka kama mtu aliyezindukana usingizi na mara lilimtoka swali, “Sasa Kijakazi siku zote hizi zilizopita nini kilichokuzuia usije kujiunga na sisi hapa?”

“Ujinga wangu,” bila ya kufikiri Kijakazi alijibu.

“Sasa ukitoka hapa unarejea kwa Fuad?” Vuai aliulizatena.

“Lo, Mungu apishe mbali! Nitatokomea po pote pale lakini sitarudi tena kwa yule mwizi wa fadhila asiyejua wema wala hisani.”

“Sasa sikiliza Kijakazi,” Vuai alianza kusema “sisi sote tunaoishi hapa ni sawa sawa na wanao. Yaliyokufika wewe na sisi yametufika vile vile ila wewe mwenzetu umetuzidi. Lakini ndyo ulimwengu, kwani mambo huzidiana. Sasa Kijakazi mimi nakushauri bora uje hapa ili ujiunge na sisi watoto wako tushirikiane kufanya kazi pamoja na wewe utakuwa mwanachama kamili wa shamba hili la ushirika na utapata haki sawa sawa kama mwanachama yo yote yule; au una shauri gani?”

Kijakazi al’ogopa kujibu kitu cho chote kile, lakini mara alisema, “Ah! Nadhani hamtakuwa na haja ya mwanachama mtu mzima kama mimi. Mimi sina nguvu tena za kufanya kazi yo yote; mimi nimekwisha kabisa na pahala kama hapa panahitaji mtu mwenye nguvu anayeweza kufanya kazi.”

“Basi umekuja hapa kutuhadithia habari za Fuad tu?” Vuai alimwuliza Kijakazi kwa masihara huku akitabasamu. Mara Vuai aliendelea na kusema, “Kijakazi juu ya utu uzima uliokuwa nao sisi tutakuchukua katika shamba letu. Utakuwepo hapa kwa muda na serikali ya kimapinduzi ya ASP ina mipango madhubuti kuhusu watu wazima kama nyinyi. Zipo nyumba maalum zinajengwa kwa ajili yenu huko Sebulen, usitie wasiwasi wo wote. Kama nilivyokwambia sisi sote hapa ni kama watoto wako na sisi tutakuenzi wewe kama mzee wetu. Wewe Kijakazi una maarifa ya s’ku nyingi katika kazi za ufugaji na tutafurahi pindi ukiweza kuwapa vijana wetu maarifa yako katika kazi hiyo. Wao watakuwa tayari wakati wo wote kujifunza kutoka kwako. Sisi tulitumaini kwamba utakuja kujiunga na sisi zamani lakini ulichelewa. Njoo, Kijakazi, uishi na sisi hapa.”

Kijakazi aliruka kwa furaha na mara aliukamata mkono wa Vuai na kutaka kuubusu lakini Vuai aliurusha mkono wake na kusema. “Kijakazi tabia hiyo itakubidi uiache hapa. Sisi hapa sote m wanachama sawa sawa vva shamba hili la ushirika na hapana mtukufu miongoni mwetu ambaye anataka kubusiwa mikono. Wewe Kijakazi utakuwa pamoja na sisi hapa lakini kwanza itakubidi ukapumzike na upate matibabu huko hospitalini. Sasa itakubidi urejee kwa Fuad ili ukachukue vitu vyako na halafu urejee hapa.”

“Nani? Mimi? Mimi sina cho chote huko kwa Fuad, vitu vyangu vyote nilivyonavyo ni haya magwanda niliyovaa,” Kijakaz’ alisema huku akishusha pumzi kama mtu aliyetuliwa mzigo mz’to.

Kijakazi alishtuka kwa sauti ya mvumo mkubwa aliousikia, masikio yakamziba. Alitaka kufanya kama kukimbia lakini mara aliona makundi ya watu wakitoka kutoka kwenye mabanda mbali mbali. Ilikuwa ni saa kumi na mbili magharibi na sauti ile ilikuwa ni sauti ya king’ora iliyotowa ishara ya kumalizika kwa saa za kazi.

Kwa mbali Kijakazi aliliona kundi la wanawake waliokazana miongoni mwao akiwamo Mkongwe. Kijakazi alimfuatia Mkongwe mbiyo huku akimpigia makelele na alipokutana naye alimkumbatia huku machozi yakimtoka.

“Kweli, mwanangu! Yote uliyokuwa ukiniambia ni kweli tupu” Kijakazi alimwambia Mkongwe huku akisugua uso wake juu ya mabega ya Mkongwe.

Mkongwe hakumjibu kitu. Kundi la watu waliokuwa wakitoka makazini mwao walimzongea Kijakazi ambaye al’kuwa bado amemkumbatia Mkongwe huku machozi yakimmiminika. Wote waliingiwa na hamu ya kumwona Kijakazi kwani siku nyingi walikwisha kusikia hadithi zake.

“Nyamaza shoga, nyamaza shoga yangu, usilie; hapa umefika kwenu na sote tukikungojea kwa hamu kubwa. Twende zetu.” Mkongwe alimshika mkono Kijakazi na kumwongoza chumbani kwake.

Mara Vuai alinyanyua sauti yake na kumwuliza Mkongwe, “Unafikiri Kijakazi leo atalala wapi?”

“Haidhuru mimi niko tayari kulala po pote pale!” Kijakazi alisema kwa ghafla huku ak’jipangusa machozi.

“Atalala na mimi: yeye atalala juu ya kitanda na mimi nitatandika mkeka chini nakulala hapo. Karibu pamoja na sisi shoga yangu,” alisema Mkongwe.

“Ahsante, shoga yangu, ahsante!”

Mkongwe alimwongoza Kijakazi mpaka chumbani kwake ambako walilala pamoja siku ile.

Fuad alibakia peke yake, mambo yalimbadilikia, na hatimaye hakuweza tena kuisbi Unguja. Aliondoka kwa njia ya magendo, labda kwa kutumia n’galawa au mashua. na bapana aliyejua alitokomea wapi.